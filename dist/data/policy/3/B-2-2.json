{
  "policy": {
    "id": 47,
    "slug": "B-2-2",
    "type": "File",
    "title": "พนักงานอัยการมีส่วนร่วมกับการสอบสวน",
    "content": null,
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 13,
      "slug": "B-2",
      "title": "ปฏิรูปกระบวนการยุติธรรม"
    },
    "summary": null,
    "budgetAmount": null,
    "timelineYears": null,
    "image": "6b7f1d80-74e1-4609-a337-03fcf62b5f28",
    "contentBlocks": [
      {
        "title": "ทำไมต้องให้อัยการเข้าร่วมการสอบสวน? (WHY)",
        "content": "<p dir=\"ltr\">ปัญหาเชิงโครงสร้างสำคัญของกระบวนการยุติธรรมไทย คือบทบาทของพนักงานอัยการที่เข้ามามีส่วนร่วมในคดีเฉพาะช่วงปลาย ทั้งที่เป็นผู้มีอำนาจตัดสินใจว่าจะสั่งฟ้องหรือไม่ฟ้องคดีต่อศาล การแยกบทบาทระหว่างตำรวจในชั้นสอบสวนกับอัยการในชั้นพิจารณาสำนวน ทำให้การคัดกรองคดีขาดความรอบคอบและขาดกลไกถ่วงดุลอำนาจตั้งแต่ต้นทาง</p>\n<p dir=\"ltr\">ในทางปฏิบัติ ตำรวจใช้เวลาทำสำนวนเฉลี่ย 61.8 วัน ก่อนส่งให้อัยการ มักอยู่ใกล้ครบกำหนดฝากขังครั้งสุดท้าย ส่งผลให้อัยการมีเวลาพิจารณาสำนวนจำกัด เฉลี่ยเพียง 11.7 วัน จึงเกิดแนวโน้ม &ldquo;สั่งฟ้องไว้ก่อน&rdquo; แล้วให้การพิสูจน์ข้อเท็จจริงไปตัดสินในชั้นศาล มากกว่าการพิจารณาความหนักแน่นของพยานหลักฐานตั้งแต่ต้น สะท้อนจากปี 2565 ที่อัยการไทยมีอัตราการสั่งฟ้องสูงถึง ร้อยละ 97.2 แต่มีอัตราชนะคดีเพียง ร้อยละ 72</p>\n<p dir=\"ltr\">เมื่อเปรียบเทียบกับญี่ปุ่น ซึ่งให้อัยการเข้ากำกับการสอบสวนตั้งแต่การตั้งข้อหาและรวบรวมพยานหลักฐาน อัยการญี่ปุ่นจึงสั่งฟ้องเพียง ร้อยละ 31.6 แต่มีอัตราชนะคดีสูงถึง ร้อยละ 96.6 แสดงให้เห็นว่าการฟ้องคดีเป็นผลจากการกลั่นกรองอย่างเข้มข้น ไม่ใช่การผลักภาระไปให้ศาล</p>\n<p dir=\"ltr\">นอกจากนี้ ระบบปัจจุบันยัง<strong>ขาดกลไกกลั่นกรองก่อนการจับกุมและคุมขัง</strong> ตำรวจสามารถยื่นขอหมายจับ หมายขัง และหมายค้นต่อศาลได้โดยตรง ทำให้มีกรณีที่ประชาชนถูกค้น จับ และขัง ทั้งที่พยานหลักฐานยังไม่ชัดเจน และแม้ท้ายที่สุดอัยการจะสั่งไม่ฟ้อง ความเสียหายต่อเสรีภาพ ชื่อเสียง และชีวิตของผู้ถูกกล่าวหาก็เกิดขึ้นไปแล้ว</p>\n<p dir=\"ltr\">การให้อัยการเข้าร่วมตั้งแต่ชั้นสอบสวนจึงเป็นการสร้าง Checks and Balances ในกระบวนการยุติธรรม อัยการจะสามารถประเมินความเพียงพอของพยานหลักฐานตั้งแต่ต้น และไม่เห็นชอบต่อการออกหมายจับหรือหมายขังหากรูปคดียังไม่ชัดเจน ช่วยคุ้มครองสิทธิเสรีภาพของประชาชน ลดคดีที่อ่อนหลักฐาน และทำให้การฟ้องคดีตั้งอยู่บนความจริง มากกว่าความเร่งรีบของกระบวนการ.</p>"
      },
      {
        "title": "ข้อเสนอในการปรับปรุงกระบวนการสอบสวน (WHAT)",
        "content": "<p dir=\"ltr\">พรรคประชาชนมีข้อเสนอในการปรับปรุงกระบวนการสอบสวนคดีอาญาของไทย 3 ประการ เพื่อเพิ่มประสิทธิภาพและคุ้มครองสิทธิประชาชน โดย</p>\n<p dir=\"ltr\">1. กำกับดูแลการสอบสวนโดยอัยการ</p>\n<ul>\n<li dir=\"ltr\">พนักงานสอบสวนต้องรายงานความคืบหน้าของคดีให้พนักงานอัยการรับทราบตั้งแต่เริ่มต้น โดยพนักงานอัยการสามารถเข้าไปตรวจสอบหรือให้ข้อเสนอแนะในการสอบสวนได้ตลอดเวลา</li>\n</ul>\n<p dir=\"ltr\">2. มีการกลั่นกรองก่อนขอหมาย</p>\n<ul>\n<li dir=\"ltr\">การขอหมายจับ หมายค้น หรือหมายขัง ต้องได้รับความเห็นชอบจากพนักงานอัยการเสียก่อน ก่อนที่จะนำไปยื่นต่อศาล</li>\n</ul>\n<p dir=\"ltr\">3. รับทราบพยานหลักฐานของผู้มีส่วนได้เสีย</p>\n<ul>\n<li dir=\"ltr\">ผู้ต้องหาหรือผู้เสียหายในคดีอาญามีสิทธิที่จะได้รับทราบพยานหลักฐานในชั้นการสอบสวน เพื่อใช้สิทธิในการต่อสู้คดีอย่างเป็นธรรม เว้นแต่การเปิดเผยจะทำให้เกิดภยันตรายต่อพยาน หรือเสียหายต่อการรวบรวมติดตามพยานหลักฐานนั้น</li>\n</ul>\n<p>&nbsp;</p>"
      },
      {
        "title": "แนวทางการนำไปปฏิบัติ (HOW)",
        "content": "<ul>\n<li dir=\"ltr\">แก้ไขเพิ่มเติมประมวลกฎหมายวิธีพิจารณาความอาญา (ป.วิ.อาญา) มาตรา 17, 18, 19, 57, 121 และมาตรา 131 เพื่อรองรับการมีส่วนร่วมของพนักงานอัยการตั้งแต่ขั้นตอนการสอบสวน และกำหนดให้ความเห็นชอบของอัยการเป็นเงื่อนไขก่อนการขอหมายจากศาล</li>\n<li dir=\"ltr\">อ่านร่างกฎหมายของเราได้ที่&nbsp;<a href=\"https://pis.parliament.go.th/PARFileDownloadProxy/download?s=nhLOZTs_Pbk9CR-0P-2_k0MNeIPrLGuAl5tmAf7zfSdAczb5Vn_Ji2w_aHtpMvC48hPYYlIeMqB6osaXCZA0RMLGzzP1bvKLOQNDeO1XtaxVA4oTdaSbZqbe4DxAql8-CDosBL1hK_uXwg1M1tlprOYBd94B4oDK0bE=&amp;ref=8265358&amp;n=1\">https://pis.parliament.go.th/PARFileDownloadProxy/download?s=nhLOZTs_Pbk9CR-0P-2_k0MNeIPrLGuAl5tmAf7zfSdAczb5Vn_Ji2w_aHtpMvC48hPYYlIeMqB6osaXCZA0RMLGzzP1bvKLOQNDeO1XtaxVA4oTdaSbZqbe4DxAql8-CDosBL1hK_uXwg1M1tlprOYBd94B4oDK0bE=&amp;ref=8265358&amp;n=1</a></li>\n</ul>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}