{
  "policy": {
    "id": 23,
    "slug": "C-2-1-03",
    "type": "File",
    "title": "รับมือกับโลกรวน มีแผนสู้โลกยุคภัยพิบัติ",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 17,
      "slug": "C-2",
      "title": "สิ่งแวดล้อม"
    },
    "parentLevel3": {
      "id": 26,
      "slug": "C-2-1",
      "title": "การเปลี่ยนแปลงภูมิอากาศ"
    },
    "summary": "มีแผนรับมือภัยพิบัติ ให้อำนาจท้องถิ่นใช้งบ เตือนภัยผ่าน Cell Broadcast สร้างศูนย์พักพิงมาตรฐาน เยียวยาฉับไวด้วยดาวเทียม และฟื้นฟูสาธารณูปโภคให้ยืดหยุ่นรองรับวิกฤตโลกรวน",
    "budgetAmount": null,
    "timelineYears": null,
    "image": "039df424-de41-4ff9-a029-78914b2a36a0",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ภาวะโลกร้อนทำให้ความถี่และความรุนแรงของภัยพิบัติเพิ่มสูงขึ้น ทั้งน้ำท่วมฉับพลัน น้ำป่าไหลหลาก และภัยแล้ง ส่งผลกระทบต่อชีวิตผู้คนและสร้างความเสียหายทางเศรษฐกิจอย่างมีนัยสำคัญ แม้ไทยจะมีแผนป้องกันภัยพิบัติ แต่ยังขาดการเชื่อมโยงกับข้อมูลการเปลี่ยนแปลงสภาพภูมิอากาศอย่างจริงจัง</p>\n<p dir=\"ltr\"><strong>1. ประสิทธิภาพการรับมือต่ำ: </strong>นโยบายรัฐมักให้ความสำคัญกับการลดก๊าซเรือนกระจกมากกว่าการสร้างระบบรับมือภัยพิบัติ ทำให้การเตรียมพร้อมและเผชิญเหตุยังไม่น่าพอใจ</p>\n<p dir=\"ltr\"><strong>2. อปท. ขาดอำนาจและทรัพยากร:</strong> องค์กรปกครองส่วนท้องถิ่น (อปท.) ซึ่งเป็นหน่วยงานเผชิญเหตุแรกสุด กลับขาดการสนับสนุนทั้งด้านบุคลากร เครื่องมือ ข้อมูล และแนวทางการปฏิบัติที่ชัดเจน</p>\n<p dir=\"ltr\"><strong>3. การเยียวยาล่าช้า:</strong> เมื่อเกิดภัยพิบัติ การเยียวยาและฟื้นฟูทำได้ล่าช้า เนื่องจากกฎระเบียบไม่สอดคล้องกับความเสียหายที่เกิดขึ้นจริง ทำให้ประชาชนต้องสูญเสียทรัพย์สินและผลผลิตทางเศรษฐกิจ</p>\n<p dir=\"ltr\">ดังนั้น ระบบการบริหารจัดการภัยพิบัติของประเทศต้องได้รับการปรับปรุงทั้งระบบ โดยมีหลักการ กระจายอำนาจสู่ท้องถิ่น เป็นแกนกลาง เพื่อให้สามารถรับมือกับความเสี่ยงจากสภาพภูมิอากาศที่เปลี่ยนแปลงไปได้อย่างทันท่วงที</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">พรรคประชาชนจะปฏิรูประบบการรับมือภัยพิบัติเป็น 4 มิติหลัก โดยเน้นการสร้างความยืดหยุ่นและการให้อำนาจท้องถิ่น:</p>\n<p dir=\"ltr\"><strong>1. การเตรียมพร้อมรับมือกับภัยพิบัติ</strong></p>\n<p dir=\"ltr\">&bull; กลไกทางการเงินท้องถิ่น: จัดทำแผนและกลไกทางการเงินที่ให้ อปท. สามารถเข้าถึงงบประมาณเพื่อใช้ในการรับมือภัยพิบัติได้อย่างทันท่วงที (เช่น ทำแหล่งกักเก็บน้ำ, ปรับปรุงเส้นทางระบายน้ำ)</p>\n<p dir=\"ltr\">&bull; บูรณาการข้อมูล: เชื่อมโยงแผนเตรียมพร้อมรับมือกับการเปลี่ยนแปลงภูมิอากาศของท้องถิ่นเข้ากับกระบวนการภาครัฐ เช่น ผังเมือง, การจัดทำรายงาน EIA, การออกแบบอาคาร</p>\n<p dir=\"ltr\">&bull; วิจัยและพัฒนา: สนับสนุนการวิจัย เช่น ระบบเตือนภัยที่มีประสิทธิภาพเพิ่มขึ้น, การออกแบบโครงสร้างพื้นฐานให้พร้อมรับภัยพิบัติด้วยหลักการ Eco-DRR (การลดความเสี่ยงจากภัยพิบัติโดยอาศัยระบบนิเวศ)&nbsp;</p>\n<p dir=\"ltr\">&bull; เครื่องมือทางการเงิน: พัฒนาระบบ การประกันภัยพืชผล หากเกิดความเสียหายจากภัยพิบัติ เพื่อเป็นทางเลือกในการรับมือค่าใช้จ่าย</p>\n<p dir=\"ltr\"><strong>2. การเตือนภัย</strong></p>\n<p dir=\"ltr\">&bull; เชื่อมโยงข้อมูล: เชื่อมโยงข้อมูลทางอุทกวิทยาและข้อมูลคุณภาพอากาศจากหน่วยงานต่าง ๆ ให้เป็น ระบบข้อมูลเดียวกัน เพื่อความแม่นยำและรวดเร็ว</p>\n<p dir=\"ltr\">&bull; ระบบเตือนภัยชุมชนเป็นฐาน: ออกแบบระบบเตือนภัยให้ครอบคลุมทุกตำบลตามหลักการ CbDRM (การจัดการความเสี่ยงภัยพิบัติโดยชุมชนเป็นฐาน) โดยให้สอดคล้องกับระบบนิเวศวัฒนธรรมของแต่ละท้องถิ่น</p>\n<p dir=\"ltr\">&bull; Cell Broadcast: ติดตั้งและเปิดใช้ระบบเตือนภัยสาธารณะแบบ Cell Broadcast ที่สามารถส่งคำเตือนผ่านทางโทรศัพท์มือถือทุกกลุ่มที่มีความเสี่ยงได้ทันท่วงที</p>\n<p dir=\"ltr\">&bull; พัฒนาช่องทางสื่อสาร: พัฒนาช่องทาง Open Chat ของแต่ละท้องถิ่น โดยมีแอดมินที่ได้รับการฝึกฝนและเชื่อมต่อกับข้อมูลรัฐบาลได้อย่างทันท่วงที</p>\n<p dir=\"ltr\"><strong>3. การเผชิญเหตุภัยพิบัติ</strong></p>\n<p dir=\"ltr\">&bull; ถ่ายโอนอำนาจให้ท้องถิ่น: ถ่ายโอนอำนาจให้ท้องถิ่นในการ ประกาศสถานการณ์ภัยพิบัติ โดยมีเกณฑ์การประกาศที่ชัดเจน และมีระเบียบการใช้เงินที่ยืดหยุ่นตามสถานการณ์</p>\n<p dir=\"ltr\">&bull; ศูนย์พักพิงมาตรฐาน: ตรวจสอบให้แต่ละพื้นที่มีการเตรียม ศูนย์พักพิงและพื้นที่ปลอดภัยมาตรฐานล่วงหน้า (หมู่บ้านละ 1 แห่ง) มีอุปกรณ์ที่เพียงพอ และแจ้งแนวทางการเผชิญภัยพิบัติให้ประชาชนทราบล่วงหน้า</p>\n<p dir=\"ltr\">&bull; ฝึกซ้อมจริงจัง: ฝึกซ้อมการบัญชาการเหตุการณ์อย่างจริงจัง โดยให้ผู้บัญชาการเหตุการณ์ (เช่น ผู้ว่าฯ, นายกเทศมนตรี) เข้าฝึกการบัญชาการเหตุการณ์ และเปิดโอกาสให้ประชาชนเข้าร่วมด้วย</p>\n<p dir=\"ltr\">&bull; ระบบข้อมูลเรียลไทม์: ออกแบบระบบข้อมูลเพื่อบัญชาการเหตุการณ์ที่สามารถติดตามสถานการณ์และผลการดำเนินงานได้แบบ เรียลไทม์</p>\n<p dir=\"ltr\"><strong>4. การเยียวยา/ฟื้นฟู</strong></p>\n<p dir=\"ltr\">&bull; จ่ายเงินเยียวยาทันที: เปลี่ยนแนวคิดจากการรอให้เหตุการณ์ผ่านพ้นไปก่อน มาเป็นการ จ่ายค่าชดเชยเยียวยาทันทีที่ประสบเหตุ (เช่น เพื่อใช้ในการอพยพ) รวมถึงกรณีการปนเปื้อนสารพิษอุตสาหกรรม ต้องเข้าไปฟื้นฟูและเยียวยาชุมชนทันที</p>\n<p dir=\"ltr\">&bull; ใช้เทคโนโลยีช่วยประเมิน: นำระบบข้อมูลสารสนเทศยุคใหม่ เช่น ภาพถ่ายจากดาวเทียม มาใช้ในการตรวจสอบและประเมินสถานการณ์ภัยพิบัติ เพื่อจ่ายเงินเยียวยาได้อย่างรวดเร็วและทันท่วงที</p>\n<p dir=\"ltr\">&bull; ฟื้นฟูความยืดหยุ่น (Resilience): ฟื้นฟูสาธารณูปโภคที่เสียหายกลับมาใหม่ให้มีความยืดหยุ่นขึ้น รองรับกับภัยพิบัติที่มีโอกาสเกิดขึ้นอีกในอนาคต (เช่น ออกแบบระบบท่อแยกน้ำเสียออกจากน้ำฝน, แหล่งน้ำสำรอง)</p>\n<p>&bull; ดูแลสุขภาพกายและจิต: กระทรวงสาธารณสุข (กรมอนามัย, กรมควบคุมโรค, กรมสุขภาพจิต) ต้องเข้าไปตรวจทั้งสุขภาพกาย สุขภาพจิต และสุขอนามัยของประชาชนหลังประสบภัยพิบัติ</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\"><strong>1. กระจายอำนาจสู่ท้องถิ่น แต่ทำงานบูรณาการ</strong></p>\n<p dir=\"ltr\">&bull; กระจายอำนาจและงบประมาณให้ อปท. ในการเตรียมความพร้อมรับมือภัยพิบัติ โดยเฉพาะในส่วนของระบบเตือนภัย ศูนย์พักพิง และระบบสื่อสาร/ระบบข้อมูลเพื่อการบัญชาการเหตุการณ์</p>\n<p dir=\"ltr\">&bull; ให้อำนาจและความยืดหยุ่นกับ อปท. ในการประกาศสถานการณ์ภัยพิบัติ และการใช้จ่ายงบประมาณเพื่อรับมือภัยพิบัติ</p>\n<p dir=\"ltr\">&bull; พัฒนาศักยภาพบุคลากรท้องถิ่นและชุมชน และให้ อปท. จัดทำแผนรับมือภัยพิบัติอย่างจริงจัง</p>\n<p dir=\"ltr\"><strong>2. ปรับระเบียบกฎเกณฑ์</strong></p>\n<p dir=\"ltr\">&bull; ปรับเกณฑ์การประกาศภัยพิบัติให้ชัดเจน เพื่อให้จังหวัดมั่นใจในการประกาศให้รวดเร็ว ทันท่วงที</p>\n<p dir=\"ltr\">&bull; แก้ไขระเบียบกระทรวงการคลัง ว่าด้วยเงินทดรองราชการเพื่อช่วยเหลือผู้ประสบภัยพิบัติกรณีฉุกเฉิน เพื่อปรับเกณฑ์การจ่ายค่าชดเชยเยียวยาให้สมเหตุสมผลกับความเสียหายที่เกิดขึ้นจริง</p>\n<p>&nbsp;</p>"
      }
    ],
    "tags": [
      "โลกร้อน",
      "โลกรวน",
      "โลกเดือด",
      "ภัยพิบัติ",
      "GlobalWarming",
      "Loss&Damage",
      "Loss&DamageFund",
      "Adaptation",
      "กระจายอำนาจ"
    ],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}