{
  "policy": {
    "id": 48,
    "slug": "D-4-1-01",
    "type": "File",
    "title": "ค่าจ้างขั้นต่ำเพิ่มทุกปีตามค่าครองชีพ",
    "parentLevel1": {
      "id": 8,
      "slug": "D",
      "title": "โมเดลเศรษฐกิจใหม่"
    },
    "parentLevel2": {
      "id": 27,
      "slug": "D-4",
      "title": "พลิกโฉม SME และเพิ่มทักษะคนไทย"
    },
    "parentLevel3": {
      "id": 35,
      "slug": "D-4-1",
      "title": "สิทธิแรงงาน"
    },
    "summary": "กำหนดสูตรค่าจ้างมาตรฐานเดียวกันทั่วประเทศ บังคับปรับขึ้นทุกปีตามภาวะเศรษฐกิจ เพื่อให้แรงงานไทยดูแลครอบครัวได้อย่างมีศักดิ์ศรี",
    "budgetAmount": null,
    "timelineYears": null,
    "image": "21601ada-f46c-433a-b2ed-118a8bc59aeb",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สูตรคำนวณที่ไม่สะท้อนความจริง:</strong> สูตรคำนวณที่ใช้ในการปรับขึ้นอัตราค่าจ้างขั้นต่ำในปัจจุบัน ส่งผลลดทอนสัดส่วนผลตอบแทนที่แรงงานควรได้รับตามผลิตภาพแรงงาน ทำให้คนทำงานไม่ได้รับผลประโยชน์ที่ยุติธรรมจากการเติบโตของเศรษฐกิจอย่างที่ควรจะเป็น<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ความล่าช้าของกลไกคณะกรรมการ</strong>: แม้เศรษฐกิจจะเติบโตหรือเงินเฟ้อจะพุ่งสูง แต่กฎหมายเปิดช่องให้คณะกรรมการค่าจ้าง \"ตกลงกันเอง\" ว่าจะขึ้นค่าจ้างขั้นต่ำหรือไม่ก็ได้ ทำให้การปรับค่าจ้างไม่ทันต่อค่าครองชีพที่เพิ่มขึ้น<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>แนวคิดแรงงานราคาถูก</strong>: ประเทศไทยติดอยู่กับกับดักการใช้ \"ค่าแรงต่ำ\" เป็นจุดขายเพื่อดึงดูดการลงทุน จนละเลยแนวคิดที่ว่าแรงงานควรมีรายได้เพียงพอสำหรับดูแลสมาชิกในครอบครัวอย่างน้อย 2 คนให้มีคุณภาพชีวิตที่ดี ไม่ใช่เพียงเพื่อประทังชีวิตวันต่อวัน</p>\n</li>\n</ol>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">เราเสนอให้มีการปรับสูตรการคำนวณค่าจ้างขั้นต่ำเพื่อคุณภาพชีวิตที่ดีของแรงงานไทย มุ่งสู่เป้าหมายค่าจ้างที่อยู่ได้จริงภายในปี 2579 ดังนี้:</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>มุ่งสู่เป้าหมาย &ldquo;ค่าจ้างที่อยู่ได้จริง&rdquo; ภายในปี 2579</strong>: ตั้งเป้าหมายและกำหนดแผนงานเพื่อให้แรงงานไทยได้รับค่าจ้างขั้นต่ำที่เพียงพอต่อการดูแลตนเองและครอบครัวให้มีคุณภาพชีวิตที่ดีได้ภายในปี 2579<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>เปลี่ยนสูตรคำนวณให้เป็นธรรม</strong>: ปรับสูตรการคำนวณค่าจ้างขั้นต่ำให้เป็นธรรมกับแรงงาน โดยพิจารณาถึงอัตราเพิ่มขึ้นของอัตราสมทบของแรงงาน ผลิตภาพแรงงาน และอัตราเงินเฟ้อเป็นสำคัญ<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปฏิรูปคณะกรรมการค่าจ้าง (สัดส่วนภาครัฐ)</strong>: ปรับเหตุแห่งการพ้นจากตำแหน่งของคณะกรรมการค่าจ้าง โดยให้ กรรมการค่าจ้างเฉพาะสัดส่วนผู้แทนฝ่ายรัฐบาล พ้นจากตำแหน่งเมื่อคณะรัฐมนตรีที่แต่งตั้งกรรมการผู้นั้นพ้นจากตำแหน่ง เพื่อให้การผลักดันนโยบายค่าจ้างยึดโยงกับนโยบายของคณะรัฐมนตรีที่เข้ามาบริหารประเทศ</p>\n</li>\n</ol>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">แก้ไข พ.ร.บ. คุ้มครองแรงงาน ดังนี้</p>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>มาตรา 80-81 </strong>กำหนดให้กรรมการค่าจ้างสัดส่วนรัฐบาล พ้นจากตำแหน่งเมื่อคณะรัฐมนตรีที่แต่งตั้งกรรมการผู้นั้นพ้นจากตำแหน่ง</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>มาตรา 87</strong> ให้อำนาจรัฐมนตรีออกประกาศเพื่อกำหนดสูตรในการคำนวณอัตราการขึ้นค่าจ้างขั้นต่ำ ใช้เป็นบรรทัดฐานเดียวกันทั่วประเทศ&nbsp;</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>มาตรา 88</strong> กำหนดให้คณะกรรมการค่าจ้างต้องประชุมเพื่อพิจารณาปรับขึ้นค่าจ้างอย่างน้อยปีละหนึ่งครั้ง โดยใช้ผลลัพธ์จากสูตรที่คำนวณได้เป็นหลักในการเจรจา แต่จะมีมติให้ \"ลด\" หรือ &ldquo;ไม่ขึ้น&rdquo; ค่าจ้างขั้นต่ำไม่ได้&nbsp;</p>\n</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}