{
  "policy": {
    "id": 39,
    "slug": "D-2-1-05",
    "type": "File",
    "title": "การลงทุนอุปกรณ์การศึกษา 50,000 ล้านบาท ใน 4 ปี",
    "parentLevel1": {
      "id": 8,
      "slug": "D",
      "title": "โมเดลเศรษฐกิจใหม่"
    },
    "parentLevel2": {
      "id": 25,
      "slug": "D-2",
      "title": "โครงสร้างพื้นฐานทันสมัย"
    },
    "parentLevel3": {
      "id": 31,
      "slug": "D-2-1",
      "title": "เมกะโปรเจกต์ยกระดับคุณภาพชีวิตทั่วประเทศ"
    },
    "summary": "ลงทุน 50,000 ล้านบาทใน 4 ปี อัปเกรดอุปกรณ์วิทยาศาสตร์ในโรงเรียน อัปเกรดเครื่องมืออาชีวะให้ทันสมัย สร้างโอกาสที่เท่าเทียมและทักษะแห่งอนาคตให้เด็กไทยทุกคน",
    "budgetAmount": null,
    "timelineYears": null,
    "image": "84495430-b669-4c1f-922b-36a0257b3288",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">การศึกษาไทยกำลังเผชิญกับปัญหาเชิงโครงสร้างที่ซับซ้อนและเรื้อรัง ซึ่งเป็นอุปสรรคสำคัญในการพัฒนาศักยภาพของเยาวชนไทยในระดับสากล:</p>\n<p dir=\"ltr\">&bull; ความเหลื่อมล้ำทางโอกาสที่รุนแรง: โรงเรียนในเมืองและชนบทเข้าถึงทรัพยากรไม่เท่าเทียมกัน นักเรียนยากจนพิเศษมักขาดอุปกรณ์และอินเทอร์เน็ตที่เสถียรสำหรับการเรียนรู้ในยุคดิจิทัล ในขณะที่โรงเรียนขนาดเล็กขาดแคลนห้องปฏิบัติการวิทยาศาสตร์และครูวิชาเฉพาะทาง (ฟิสิกส์, เคมี, ชีววิทยา) ส่งผลให้ทักษะด้าน วิทยาศาสตร์ เทคโนโลยี วิศวกรรมศาสตร์ และคณิตศาสตร์ (Science, Technology, Engineering, and Mathematics - STEM) ตกต่ำลง</p>\n<p dir=\"ltr\">&bull; การศึกษาไม่เท่าทันโลก: หลักสูตรปัจจุบันยังเน้นการท่องจำ ขาดการบูรณาการทักษะแห่งศตวรรษที่ 21 เช่น การคิดวิเคราะห์ (Critical Thinking) และทักษะแห่งอนาคตอย่างการเขียนชุดคำสั่งคอมพิวเตอร์ (Coding), วิทยาศาสตร์ข้อมูล (Data Science) และปัญญาประดิษฐ์ (AI)</p>\n<p dir=\"ltr\">&bull; เครื่องมืออาชีวะที่ล้าสมัย: วิทยาลัยอาชีวศึกษาจำนวนมากยังใช้เครื่องจักรเก่าในการฝึกปฏิบัติ ทำให้ทักษะของบัณฑิตไม่สอดคล้องกับความต้องการของ อุตสาหกรรมยุค 4.0 (Industry 4.0) เช่น ระบบอัตโนมัติ (Automation) และยานยนต์ไฟฟ้า (EV)</p>\n<p dir=\"ltr\">&bull; การขาดความสมดุล: ระบบการศึกษามักละเลยด้านสังคมศาสตร์ ศิลปะ และกีฬา ซึ่งเป็นรากฐานสำคัญในการสร้างพลเมืองที่สมบูรณ์ทั้งทางอารมณ์และสังคม</p>\n<p>&nbsp;</p>"
      },
      {
        "title": "พรรคประชาชนจะทำอะไร (WHAT)",
        "content": "<p dir=\"ltr\">พรรคประชาชนจะจัดสรรงบประมาณ 50,000 ล้านบาท ภายในระยะเวลา 4 ปี เพื่อยกระดับคุณภาพและความเสมอภาคทางการศึกษาทั่วประเทศ&nbsp;</p>\n<p dir=\"ltr\">โดยมุ่งเน้นการลงทุนดังนี้:</p>\n<p dir=\"ltr\"><strong>1. การเรียนรู้แบบเน้นลงมือทำ (Active Learning)</strong></p>\n<p dir=\"ltr\">&bull; จัดหาชุดอุปกรณ์ทดลองวิทยาศาสตร์มาตรฐานที่ใช้งานได้จริงให้แก่ทุกโรงเรียน</p>\n<p dir=\"ltr\">&bull; สร้างศูนย์เรียนรู้ Coding และ พื้นที่สร้างสรรค์ (Maker Space) ในโรงเรียนแกนนำประจำอำเภอ เพื่อให้เด็กทุกคนเข้าถึงนวัตกรรมและเทคโนโลยีไอที</p>\n<p dir=\"ltr\"><strong>2. พัฒนาความสามารถรอบด้าน&nbsp;</strong></p>\n<p dir=\"ltr\">&bull; ปรับปรุงห้องสมุดให้เป็นศูนย์เรียนรู้ที่ทันสมัย มีสื่อด้านพลเมืองโลกที่หลากหลาย</p>\n<p dir=\"ltr\">&bull; จัดสร้างลานกีฬามาตรฐานและห้องสตูดิโอศิลปะที่มีอุปกรณ์ครบครัน พร้อมกองทุนสนับสนุนกิจกรรมนอกห้องเรียน</p>\n<p dir=\"ltr\"><strong>3. อัปเกรดอาชีวศึกษา&nbsp;</strong></p>\n<p dir=\"ltr\">&bull; ลงทุนจัดซื้อเครื่องมือและเครื่องจักรอุตสาหกรรมสมัยใหม่ เช่น เครื่องจักรกลงานไม้และโลหะระบบคอมพิวเตอร์ (Computer Numerical Control - CNC), หุ่นยนต์อุตสาหกรรม, ชุดฝึกระบบ Internet of Things (IoT) และชุดฝึกระบบอัตโนมัติ เพื่อผลิตบุคลากรที่ตอบโจทย์อุตสาหกรรมที่มีมูลค่าสูงได้ทันที</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">1. รายการลงทุนมาตรฐาน&nbsp;</p>\n<p dir=\"ltr\">&bull; จัดทำบัญชีอุปกรณ์การเรียนการสอนมาตรฐานสำหรับโรงเรียนในโครงการ \"เรียนฟรีจริง\" โดยไม่มีการเรียกเก็บค่าธรรมเนียมอื่นเพิ่มเติมจากผู้ปกครอง เพื่อประกันคุณภาพการศึกษาแม้ในพื้นที่ห่างไกล</p>\n<p dir=\"ltr\">&bull; โรงเรียนสามารถเลือกรายการอุปกรณ์ที่จำเป็นตามมาตรฐาน และครูผู้สอนจะได้รับการฝึกอบรมทักษะการใช้งานอุปกรณ์นั้นๆ เพื่อเพิ่มศักยภาพในการถ่ายทอดความรู้</p>\n<p dir=\"ltr\">2. มาตรฐานอุปกรณ์อาชีวศึกษา&nbsp;</p>\n<p dir=\"ltr\">&bull; เกณฑ์มาตรฐานขั้นต่ำ: สถาบันอาชีวะใดที่ขาดแคลนเครื่องมือพื้นฐานตามรายวิชา สามารถขอรับงบลงทุนเพื่อจัดหาอุปกรณ์ให้ครบตามมาตรฐานได้ทันที</p>\n<p dir=\"ltr\">&bull; เกณฑ์มาตรฐานขั้นสูง: สำหรับอุปกรณ์เทคโนโลยีระดับสูง สถาบันสามารถขอลงทุนได้โดยมีเงื่อนไข เช่น การวัดผลสัมฤทธิ์ของหลักสูตร หรือความร่วมมือในการผลิตบุคลากรร่วมกับภาคเอกชน</p>\n<p dir=\"ltr\">3. กระบวนการยั่งยืนและโปร่งใส</p>\n<p dir=\"ltr\">&bull; ตรวจสอบและประเมินผลการใช้งานอุปกรณ์อย่างต่อเนื่อง เพื่อให้มั่นใจว่างบประมาณทุกบาทถูกนำไปใช้เพื่อประโยชน์ของผู้เรียนอย่างแท้จริง และส่งเสริมระบบนิเวศการเรียนรู้ที่เท่าทันต่อการเปลี่ยนแปลงของโลก</p>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}