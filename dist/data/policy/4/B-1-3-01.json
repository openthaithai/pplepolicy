{
  "policy": {
    "id": 121,
    "slug": "B-1-3-01",
    "type": "File",
    "title": "สมุดปกขาว-ยุทธศาสตร์พัฒนากองทัพ",
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 12,
      "slug": "B-1",
      "title": "กองทัพทันสมัย"
    },
    "parentLevel3": {
      "id": 43,
      "slug": "B-1-3",
      "title": "ทันสมัย สมรรถนะสูง"
    },
    "summary": "จัดทำสมุดปกขาวร่วมเล่มเดียวเป็นแผนยุทธศาสตร์กองทัพไทย จัดสรรงบประมาณตามภัยคุกคาม และส่งเสริมอุตสาหกรรมป้องกันประเทศอย่างเป็นระบบและโปร่งใส",
    "budgetAmount": null,
    "timelineYears": null,
    "image": "efcd029a-6874-48ed-bc3f-7e0ff73ecd8a",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ปัจจุบันการพัฒนากองทัพไทยเผชิญปัญหาการขาดเอกภาพในเชิงยุทธศาสตร์และการจัดสรรทรัพยากร แม้จะมีการจัดทำเอกสารทิศทางนโยบาย แต่ยังพบข้อบกพร่องสำคัญ 3 ประการ:</p>\n<p dir=\"ltr\" style=\"padding-left: 40px;\">&bull; <strong>ขาดการบูรณาการภาพรวม</strong>: แม้กระทรวงกลาโหมได้จัดทำสมุดปกขาวว่าด้วยยุทธศาสตร์และการพัฒนากองทัพสำหรับปี พ.ศ. 2569-2580 แต่เอกสารดังกล่าวมุ่งเน้นไปที่แผนงานภายใต้สำนักงานปลัดกระทรวงกลาโหมเป็นหลัก ขณะที่กองทัพบก กองทัพเรือ และกองทัพอากาศ ต่างแยกกันจัดทำเอกสารพัฒนาหน่วยงานของตนเอง ทำให้ขาดทิศทางร่วมในระดับประเทศ</p>\n<p dir=\"ltr\" style=\"padding-left: 40px;\">&bull; <strong>ความซ้ำซ้อนและไร้มาตรฐาน</strong>: การจัดหายุทโธปกรณ์และการวิจัยพัฒนา (R&amp;D) กระทำแยกกันตามเหล่าทัพ (เช่น ต่างคนต่างวิจัยอากาศยานไร้คนขับ) ส่งผลให้ยุทโธปกรณ์มีมาตรฐานต่างกัน ระบบส่งกำลังบำรุงซับซ้อน และไม่สามารถแบ่งปันขีดความสามารถ (Capabilities) หรือเครื่องมือ (Facilities) ร่วมกันได้</p>\n<p dir=\"ltr\" style=\"padding-left: 40px;\">&bull; <strong>การจัดงบประมาณระบบโควตา</strong>: การจัดสรรงบประมาณยังยึดสัดส่วน 2 : 1 : 1 (บก : เรือ : อากาศ) ซึ่งเป็นการแบ่งตามโควตาเหล่าทัพ ไม่ได้พิจารณาจากลำดับความสำคัญของภัยคุกคามที่แท้จริง ทำให้การใช้ทรัพยากรกระจัดกระจายและไม่ตอบโจทย์ความมั่นคงยุคใหม่</p>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">เสนอให้มีการจัดทำ <strong>&ldquo;สมุดปกขาวร่วม (Integrated White Paper)&rdquo;</strong> เพียงเล่มเดียวสำหรับทั้งกระทรวงกลาโหม โดยมีสำนักงานปลัดกระทรวงกลาโหมเป็นแกนกลาง บูรณาการข้อมูลร่วมกับกองบัญชาการกองทัพไทย ทุกเหล่าทัพ สถาบันเทคโนโลยีป้องกันประเทศ รวมถึงหน่วยงานข่าวกรองและ สภาความมั่นคงแห่งชาติ (สมช.)</p>\n<p dir=\"ltr\"><strong>โดยสมุดปกขาวเล่มนี้ต้องประกอบด้วยเนื้อหาหลัก ดังนี้</strong>:</p>\n<p dir=\"ltr\">1. บทวิเคราะห์ภัยคุกคาม: วิเคราะห์สถานการณ์ความมั่นคงในระยะสั้น กลาง และยาว</p>\n<p dir=\"ltr\">2. แผนพัฒนาขีดความสามารถ: กำหนดทิศทางกำลังพล ยุทโธปกรณ์ และระบบส่งกำลังบำรุงที่สอดคล้องกับภัยคุกคามจริง</p>\n<p dir=\"ltr\">3. แผนงบประมาณลงทุน: ระบุแผนจัดซื้อยุทโธปกรณ์ขนาดใหญ่ให้ชัดเจนว่าเป็นอัตราใหม่หรือจัดหาทดแทน</p>\n<p dir=\"ltr\">4. ยุทธศาสตร์วิจัย: แผนวิจัยพัฒนาร่วมระหว่างทหาร ภาครัฐ สถาบันการศึกษา และเอกชน&nbsp;</p>\n<p dir=\"ltr\">การจัดทำสมุดปกขาวเล่มรวม โดยเอาภัยคุกคามเป็นตัวตั้ง จะทำให้กระทรวงกลาโหมสามารถจัดสรรงบประมาณได้ตามลำดับความสำคัญ ไม่ใช่ระบบโควต้า เพื่อให้สอดรับกับนโยบายจัดซื้อจัดจ้างแบบชดเชย (Offset Policy) และนโยบายส่งเสริมอุตสาหกรรมป้องกันประเทศได้อย่างลงตัว</p>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\"><strong>1. กระบวนการกำหนดความต้องการเชิงยุทธศาสตร์</strong></p>\n<p dir=\"ltr\">เริ่มจากฐานข้อมูลความมั่นคงที่แท้จริง โดยให้สำนักงานปลัดกระทรวงกลาโหมเป็นเจ้าภาพประสานงาน:</p>\n<p dir=\"ltr\" style=\"padding-left: 40px;\">&bull; สภาความมั่นคงแห่งชาติ (สมช.) ร่วมกับหน่วยงานด้านข่าวกรอง วิเคราะห์และกำหนดประเภทภัยคุกคามของประเทศตามกรอบเวลา</p>\n<p dir=\"ltr\" style=\"padding-left: 40px;\">&bull; กองบัญชาการกองทัพไทย (บก.ทท.) กำหนดแผนป้องกันประเทศและลำดับความพร้อมรบตามระดับความรุนแรงของสถานการณ์</p>\n<p dir=\"ltr\" style=\"padding-left: 40px;\">&bull; เหล่าทัพต่างๆ กำหนดแผนการเตรียมกำลังและจัดลำดับความต้องการยุทโธปกรณ์ (ระดับเร่งด่วนและปกติ) ให้สอดรับกับแผนป้องกันประเทศ</p>\n<p dir=\"ltr\"><strong>2. กระบวนการจัดทำสมุดปกขาว</strong></p>\n<p dir=\"ltr\" style=\"padding-left: 40px;\">&bull; จัดทำโดยสำนักงานปลัดกระทรวงกลาโหม เพื่อกำหนดแผนการจัดหายุทโธปกรณ์ในระยะยาว มีความสอดคล้องกับแผนป้องกันประเทศ นโยบายอุตสาหกรรมป้องกันประเทศ และนโยบายการชดเชยทางเศรษฐกิจ (Offset Policy)</p>\n<p dir=\"ltr\" style=\"padding-left: 40px;\">&bull; การจัดหายุทโธปกรณ์ต้องถูกกำกับด้วยสมุดปกขาว</p>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}