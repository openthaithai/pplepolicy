{
  "policy": {
    "id": 131,
    "slug": "C-5-1-03",
    "type": "File",
    "title": "สินค้าเกษตรราคาเป็นธรรมเพื่อเกษตรกรไทย",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 20,
      "slug": "C-5",
      "title": "เกษตร"
    },
    "parentLevel3": {
      "id": 80,
      "slug": "C-5-1",
      "title": "การบริหารจัดการอุปสงค์และอุปทานรายสินค้า"
    },
    "summary": "คำนวณต้นทุนและกำไรทั้งระบบเพื่อกำหนด \"อัตราที่เป็นธรรม\" ตั้งแต่ต้นน้ำถึงปลายน้ำ ป้องกันไม่ให้ผลประโยชน์ตกอยู่ที่พ่อค้าคนกลาง และให้เกษตรกรได้รับส่วนแบ่งกำไรที่เหมาะสม",
    "budgetAmount": null,
    "timelineYears": null,
    "image": "a6fef3eb-d8d5-476b-b140-1fba4bc689d6",
    "contentBlocks": [
      {
        "title": "ทำไมต้องแก้ปัญหา (WHY) ",
        "content": "<p dir=\"ltr\">ปัญหาความไม่เป็นธรรมในการรับซื้อผลผลิตทางการเกษตร เป็นปัญหาที่เกษตรกรจำนวนมากต้องเผชิญ โดยเฉพาะการถูกกดราคาโดยไม่มีเกณฑ์มาตรฐานที่ชัดเจน ไม่ว่าจะเป็นการหักค่าความชื้น หรือการประเมินคุณภาพที่ขึ้นอยู่กับดุลยพินิจของผู้รับซื้อเพียงฝ่ายเดียว ทำให้เกษตรกรขาดแรงจูงใจในการพัฒนาคุณภาพผลผลิต พรรคประชาชนจึงได้นำเสนอนโยบาย \"การใช้โครงสร้างราคาที่เป็นธรรมในการกำหนดราคารับซื้อจากเกษตรกร\" เพื่อปฏิรูปกติกาการซื้อขายให้โปร่งใส ยุติธรรม และสร้างความมั่นคงให้กับพี่น้องเกษตรกร</p>\n<p dir=\"ltr\">ปัญหาหลักที่นโยบายนี้ต้องการแก้ไขคือ \"ความไม่เป็นธรรม\" ในระบบการซื้อขายสินค้าเกษตร โดยมีสาเหตุหลัก 3 ประการ คือ</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การไม่ซื้อตามเกณฑ์มาตรฐานคุณภาพ: </strong>ปัจจุบันการรับซื้อสินค้าเกษตรหลายชนิดไม่ได้อ้างอิงคุณภาพที่แท้จริง เช่น เปอร์เซ็นต์น้ำมันในปาล์ม หรือเปอร์เซ็นต์แป้งในมันสำปะหลัง ทำให้เกษตรกรที่ผลิตของดีขายได้ในราคาเดียวกับของเกรดต่ำ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การขาดแรงจูงใจ: </strong>เมื่อทำของดีแล้วขายได้ราคาเดิม เกษตรกรจึงไม่มีแรงจูงใจที่จะลงทุนปรับปรุงคุณภาพผลผลิตของตนเอง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ความไม่โปร่งใส: </strong>การกำหนดราคารับซื้อในปัจจุบันมักไม่มีที่มาที่ไปที่ชัดเจนและตรงไปตรงมา ทำให้เกษตรกรเสียเปรียบในอำนาจต่อรอง</p>\n</li>\n</ol>"
      },
      {
        "title": "เราจะทำอะไร (WHAT)",
        "content": "<p dir=\"ltr\">มุ่งเน้นการรื้อระบบการคิดราคาใหม่ โดยการ <strong>\"กำหนดโครงสร้างราคาที่เป็นธรรม\"</strong> สำหรับสินค้าเกษตรเศรษฐกิจหลัก 4 ชนิด ได้แก่</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\">ปาล์มน้ำมัน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ข้าวโพดเลี้ยงสัตว์</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">มันสำปะหลัง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ข้าว (ในพันธุ์ที่รัฐบาลส่งเสริมและรับรอง)</p>\n</li>\n</ol>\n<p dir=\"ltr\">โดยสาระสำคัญคือ การกำหนด <strong>\"เกณฑ์ราคาตามคุณภาพที่ชัดเจน\"</strong> (เช่น ยิ่งแป้งเยอะ ยิ่งได้ราคาดี) และการกำหนด <strong>\"ช่วงราคาเป้าหมายที่แน่นอน\" </strong>ในแต่ละรอบการผลิต เพื่อให้เกษตรกรสามารถใช้ข้อมูลนี้ในการวางแผนการเพาะปลูกและการลงทุนได้ล่วงหน้า</p>"
      },
      {
        "title": "ทำอย่างไรให้สำเร็จ (HOW)",
        "content": "<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การคำนวณห่วงโซ่มูลค่า (Value Chain Analysis): </strong>ภาครัฐจะกำหนดโครงสร้างราคาโดยการคำนวณต้นทุนและกำไรของทั้งระบบ ตั้งแต่ต้นน้ำถึงปลายน้ำ เพื่อหา \"อัตราที่เป็นธรรม\" ที่เกษตรกรควรได้รับ ไม่ใช่ให้ผลประโยชน์ตกอยู่กับพ่อค้าคนกลางหรือโรงงานแปรรูปเพียงฝ่ายเดียว</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การกำหนดสูตรคำนวณ (Pricing Formula):</strong> สร้างสูตรการคำนวณราคารับซื้อที่อ้างอิงวิทยาศาสตร์และคุณภาพ เช่น เปอร์เซ็นต์แป้ง เปอร์เซ็นต์น้ำมัน ค่าความชื้น และปัจจัยอื่นๆ เพื่อให้ราคาสะท้อนคุณภาพที่แท้จริง<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การบังคับใช้กฎหมาย (Law Enforcement):</strong> ใช้เครื่องมือทางกฎหมายในการกำกับดูแลให้ผู้รับซื้อปฏิบัติตามโครงสร้างราคาที่กำหนด ผ่าน พ.ร.บ. ว่าด้วยราคาสินค้าและบริการ และจะมีการยกร่างกฎหมายเฉพาะเพิ่มเติม เช่น พ.ร.บ. ปาล์มน้ำมัน เพื่อดูแลสินค้าเฉพาะอย่างเข้มข้น<br><br></p>\n</li>\n</ol>\n<p dir=\"ltr\">ขั้นตอนการดำเนินงานมีดังนี้&nbsp;</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ศึกษาและวิเคราะห์:</strong> คณะทำงานผู้เชี่ยวชาญทำการศึกษาโครงสร้างต้นทุนและกำไรของสินค้าทั้ง 4 ชนิด (ปาล์ม, ข้าวโพด, มัน, ข้าว) ตลอดห่วงโซ่อุปทาน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กำหนดเกณฑ์และสูตร:</strong> จัดทำเกณฑ์มาตรฐานและสูตรการรับซื้อที่ชัดเจน เช่น ปาล์มน้ำมัน 18% ต้องราคาเท่าไหร่เทียบกับราคาน้ำมันดิบตลาดโลก และ/หรือ ตลาดปลายทาง (รวมผลิตภัณฑ์แปรรูปหลัก)</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ยกร่างกฎหมาย:</strong> ดำเนินการยกร่างกฎหมายลูก หรือ พ.ร.บ. เฉพาะ (เช่น พ.ร.บ. ปาล์ม) เพื่อรองรับการบังคับใช้สูตรราคา กำหนดแบบมาตรฐานเอกสารการรับซื้อสินค้าเกษตรของผู้รับซื้อ (หรือใบเสร็จการรับซื้อ) เพื่อการวิเคราะห์ข้อมูล</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ประชาสัมพันธ์:</strong> สื่อสารทำความเข้าใจกับเกษตรกร ลานรับซื้อ และโรงงานแปรรูป ถึงกติกาใหม่</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บังคับใช้และตรวจสอบ:</strong> ประกาศใช้โครงสร้างราคา และส่งเจ้าหน้าที่ตรวจสอบการรับซื้อหน้าลาน เพื่อให้มั่นใจว่ามีการปฏิบัติตามเกณฑ์</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ติดตามและประมวลผล:</strong>&nbsp;กำหนดให้ผู้รับซื้อสินค้าเกษตรทุกรายต้องรายงานเอกสารการรับซื้อสินค้าเกษตรแบบเรียลไทม์ และ/หรือ เกษตรกรสามารถแจ้งราคารับซื้อได้ทันทีผ่านแอปพลิเคชันที่นิยมใช้ (เช่น ไลน์) และจะทำการประมวลผลโดยเครื่องมือวิทยาศาสตร์ข้อมูลและปัญญาประดิษฐ์ เพื่อวิเคราะห์จุดรับซื้อที่มีความผิดปกติ หรือแนวโน้มการรับซื้อที่ผิดปกติ เพื่อไปแก้ไขปัญหาได้ทันท่วงที<br><br></p>\n</li>\n</ol>\n<p dir=\"ltr\"><strong>ตั้งเป้าหมายภายในปีที่ 2 ของการดำเนินการ: </strong>จะต้องดำเนินการกำหนดโครงสร้างราคารับซื้อที่เป็นธรรมให้ครบทั้ง 4 ชนิดสินค้า (ปาล์มน้ำมัน, ข้าวโพดเลี้ยงสัตว์, มันสำปะหลัง, และข้าว)<br><br></p>\n<p dir=\"ltr\">นโยบายนี้เน้นการ \"จัดระเบียบ\" (Regulation) และการ \"ออกกฎหมาย\" (Legislation) ใช้งบประมาณในระบบงบประมาณปกติ</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}