{
  "policy": {
    "id": 99,
    "slug": "B-3-2",
    "type": "File",
    "title": "ปฏิรูปชายแดนด้วยระบบบัญชาการเดียว",
    "content": null,
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 14,
      "slug": "B-3",
      "title": "ความมั่นคงใหม่"
    },
    "summary": "ปฏิรูปชายแดนด้วยระบบบัญชาการเดียว แยกงานบังคับใช้กฎหมายและบริการ เพื่อสกัดภัยคุกคามพร้อมอำนวยความสะดวกการค้าชายแดนไทย",
    "budgetAmount": null,
    "timelineYears": null,
    "image": "21cddccc-2651-4166-b7c1-b41cc62a5f01",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\"><strong>1. ภัยคุกคามชายแดนซับซ้อนขึ้น แต่โครงสร้างไทยยังแยกส่วน</strong>: ปัจจุบันภารกิจชายแดนไทยกระจายตัวอยู่ภายใต้ความรับผิดชอบของหลายหน่วยงาน การไม่มี \"หน่วยงานหลักเพียงหนึ่งเดียว\" (Single Lead Agency) ทำให้การประสานงานล่าช้า เกิดช่องว่างทางกฎหมาย และไม่สามารถตอบสนองต่อสถานการณ์ที่เปลี่ยนแปลงอย่างรวดเร็วได้อย่างมีประสิทธิภาพ&nbsp;</p>\n<p dir=\"ltr\"><strong>2. การสร้างดุลยภาพระหว่าง \"ความมั่นคง\" และ \"การค้าชายแดน\"</strong>: ที่ผ่านมานโยบายชายแดนมักถูกมองแยกกันระหว่างมิติความมั่นคงและเศรษฐกิจ หากคุมเข้มเกินไป การค้าชายแดนที่มีมูลค่านับล้านล้านบาทต่อปีจะสะดุด แต่หากผ่อนปรนเกินไป กลุ่มมิจฉาชีพจะใช้เป็นช่องทางลักลอบค้ายาเสพติดและค้ามนุษย์ จึงต้องวางทั้งสองเรื่องนี้ไว้บนโต๊ะเดียวกันเพื่อให้เกิดการตัดสินใจที่สมดุล</p>\n<p dir=\"ltr\"><strong>3. มาตรฐานสากลที่โลกก้าวไปข้างหน้า</strong>: หลายประเทศชั้นนำได้ปฏิรูปโครงสร้างเพื่อรับมืออาชญากรรมข้ามแดนอย่างเบ็ดเสร็จ เช่น สหรัฐฯ (รวมหน่วยศุลกากรและตรวจคนเข้าเมืองไว้ใต้ กระทรวงความมั่นคงแห่งมาตุภูมิ), มาเลเซีย (จัดตั้ง หน่วยงานประสานงานชายแดนมาเลเซีย หรือ MCBA) ที่รวมศูนย์อำนาจไว้ที่หน่วยงานเดียว หากไทยไม่ปรับปรุงโครงสร้างจะเสียเปรียบและล้าหลังกว่ามาตรฐานภูมิภาคในการจัดการภัยคุกคามสมัยใหม่</p>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">เราเสนอการจัดตั้ง One Border Command ภายใต้กระทรวงมหาดไทย โดยแบ่งโครงสร้างเป็น 2 หน่วยงานหลัก เพื่อแยกบทบาท \"งานปราบปราม\" และ \"งานบริการ\"</p>\n<h4 dir=\"ltr\">หน่วยงานหลักที่หนึ่ง หน่วยบัญชาการพิทักษ์ชายแดนไทย (Thai Border Guard Command - TBGC)</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บทบาทหลัก</strong>: เป็นหน่วยงานบังคับใช้กฎหมายชายแดนแบบเบ็ดเสร็จ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ลักษณะองค์กร</strong>: เป็น \"พลเรือนในเครื่องแบบ\" ที่มีทักษะกึ่งทหาร-กึ่งตำรวจ มีอำนาจหน้าที่ตามกฎหมายเทียบเท่าเจ้าพนักงานศุลกากร (ปราบปราม), ตม. (สืบสวน) และตำรวจตระเวนชายแดน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การรวมกำลังพล</strong> (รับโอนภารกิจจาก 6 กลุ่มหลัก):</p>\n</li>\n<ol>\n<li dir=\"ltr\" aria-level=\"2\">\n<p dir=\"ltr\" role=\"presentation\">ตำรวจตระเวนชายแดน (ตชด.)</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">สำนักงานตรวจคนเข้าเมือง (ตม.): เฉพาะด้านการสืบสวนและบังคับใช้กฎหมาย</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">กรมศุลกากร: เฉพาะงานด่านศุลกากรและปราบปรามลักลอบ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">หน่วยเรือรักษาความสงบเรียบร้อยตามลำน้ำโขง (นรข.):&nbsp;</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ทหารพรานตามแนวชายแดน</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">กองอำนวยการรักษาความมั่นคงภายในราชอาณาจักร (กอ.รมน.)</p>\n</li>\n</ol>\n<li dir=\"ltr\" aria-level=\"1\">\n<p dir=\"ltr\" role=\"presentation\">เพื่อให้การบริหารจัดการชายแดนมีประสิทธิภาพสูงสุด TBGC จะแบ่งการทำงานออกเป็น 3 ชั้น ที่สอดประสานกัน ประกอบด้วย</p>\n</li>\n</ul>\n<p dir=\"ltr\">1. <strong>ชั้นหน้า (Frontline): หน่วยปฏิบัติการแนวหน้า</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ภารกิจ</strong>: ลาดตระเวน ตั้งด่าน สกัดกั้นการทำผิดตามชายแดนทั้งทางบกและทางน้ำ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>เครื่องมือ</strong>: ใช้เทคโนโลยี เช่น กล้องวงจรปิด, เซนเซอร์, โดรน และหน่วยเคลื่อนที่เร็ว</p>\n</li>\n</ul>\n<p dir=\"ltr\">2. <strong>ชั้นกลาง (Intelligence): หน่วยข่าวกรองและชี้เป้า</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ภารกิจ</strong>: วิเคราะห์ภัยคุกคาม ระบุเส้นทางลักลอบ และติดตามบุคคลเป้าหมาย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>เครื่องมือ</strong>: บูรณาการข้อมูลร่วมกับ กองทัพ, ป.ป.ส., ตำรวจ และองค์กรระหว่างประเทศหรือประเทศเพื่อนบ้าน</p>\n</li>\n</ul>\n<p dir=\"ltr\">3.<strong> ชั้นใน (Interior): หน่วยสืบสวนและบังคับใช้กฎหมาย</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ภารกิจ</strong>: ขยายผลสืบสวนและกวาดล้างเครือข่ายอาชญากรรมข้ามชาติสู่พื้นที่ตอนใน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>เครื่องมือ</strong>: ใช้ข่าวกรองจากชั้นกลางนำทาง เพื่อปฏิบัติการร่วมกับ ตำรวจภูธร, DSI และ ปปง.</p>\n</li>\n</ul>\n<h4 dir=\"ltr\">หน่วยงานหลักที่สอง สำนักงานการชายแดนไทย (Thai Border Authority)</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บทบาทหลัก</strong>: หน่วยงานพลเรือนเน้น \"งานบริการชายแดน\" และ \"งานปกครอง\"&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ลักษณะองค์กร</strong>: ทำหน้าที่เป็นศูนย์บริการจุดเดียวเบ็ดเสร็จ (One-Stop Service) เพื่ออำนวยความสะดวกแก่ประชาชนและภาคธุรกิจ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ภารกิจบริการหลัก</strong>:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">งานศุลกากร: พิธีการตรวจปล่อยสินค้าและจัดเก็บภาษีอากร</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">งานตรวจคนเข้าเมือง (เชิงบริหาร): ตรวจหนังสือเดินทาง ประทับตรา และบริการด้านวีซ่า</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">งานใบอนุญาตผ่านแดน: ประสานงานกักกันพืช/สัตว์ และตรวจสอบสินค้าควบคุมร่วมกับหน่วยงานเฉพาะทาง</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การเปลี่ยนแปลงสำคัญ</strong>: ย้ายงานบริการทั้งหมดจากกรมศุลกากรและ สตม. มาอยู่ภายใต้กระทรวงมหาดไทย เพื่อแยกขาดจากงานปราบปรามของ TBGC ลดความซ้ำซ้อนและเพิ่มความรวดเร็ว</p>\n</li>\n</ul>\n<p dir=\"ltr\">การเข้ามาของ One Border Command จะทำให้บทบาทของหน่วยงานเดิมเปลี่ยนไปในทิศทางที่ชัดเจนขึ้นดังนี้:</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กองทัพ</strong>:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ถอนกำลังจากภารกิจชายแดนในสถานการณ์ปกติ เพื่อกลับไปเน้นภารกิจหลักคือการเตรียมพร้อมรบและป้องกันประเทศ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">สนับสนุน TBGC ในด้านข่าวกรอง ยุทโธปกรณ์ และการฝึกอบรม โดยจะกลับมาเป็นหน่วยนำเฉพาะในภาวะสงครามหรือสถานการณ์รุนแรงตามกฎหมายความมั่นคงเท่านั้น</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สำนักงานตำรวจแห่งชาติ</strong>:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ส่งมอบภารกิจ ตชด. และ ตม. (เฉพาะส่วนชายแดน) ให้หน่วยงานใหม่</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">เน้นบทบาทตำรวจท้องที่และงานสอบสวนคดีทั่วไปในจังหวัดชายแดน โดยประสานงานใกล้ชิดกับ TBGC ในการรับส่งมอบคดีและปฏิบัติการร่วม</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ฝ่ายปกครองและท้องถิ่น</strong>:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ผู้ว่าราชการจังหวัดชายแดนทำหน้าที่เป็น \"ตัวกลาง\" เชื่อมโยง TBGC และ Thai Border Authority เข้ากับบริบทของพื้นที่ ผ่านกลไกคณะกรรมการความมั่นคงชายแดนระดับจังหวัด</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>หน่วยงานเฉพาะทางอื่น ๆ (เช่น ป.ป.ส., กต., สาธารณสุข, เกษตรฯ)</strong>:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">เปลี่ยนจากการทำงานแบบแยกส่วน มาทำงานบน \"แพลตฟอร์มข้อมูลร่วม\" และขับเคลื่อนผ่านกลไกคณะกรรมการนโยบายชายแดนระดับชาติ เพื่อให้การตัดสินใจเป็นไปในทิศทางเดียวกัน</p>\n</li>\n</ul>\n</ul>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">การดำเนินการแบ่งเป็น 3 ระยะ</p>\n<h4 dir=\"ltr\">ระยะสั้น (6&ndash;12 เดือน): วางฐานกฎหมายและแผนเปลี่ยนผ่าน</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กลไกขับเคลื่อน</strong>: ตั้ง คณะกรรมการปฏิรูปการบริหารจัดการชายแดนแห่งชาติ โดยมีรองนายกฯ หรือ รมว.มหาดไทย เป็นประธาน ร่วมกับตัวแทนจากทุกหน่วยงานที่เกี่ยวข้อง (ตำรวจ, ทหาร, ศุลกากร, ตม., กอ.รมน.)</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>จัดทำแผนแม่บท</strong>: กำหนดอัตรากำลังของ TBGC และ Thai Border Authority แผนการโอนย้ายทรัพยากร (ด่าน, อาคาร, ยานพาหนะ) งบประมาณ และระบบฐานข้อมูลไอทีร่วมกัน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปฏิรูปกฎหมายชุดใหญ่</strong>: ร่าง พ.ร.บ. จัดตั้งสำนักงานบริหารจัดการชายแดนแห่งชาติ (กำหนด TBGC และ Thai Border Authority อยู่ใต้กระทรวงมหาดไทย) พร้อมแก้ไขกฎหมายที่ทับซ้อน เช่น พ.ร.บ. คนเข้าเมือง, พ.ร.บ. ศุลกากร และระเบียบ กอ.รมน. เพื่อแบ่งเขตอำนาจให้ชัดเจน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การสื่อสารองค์กร</strong>: รับฟังความคิดเห็นและสร้างความเข้าใจกับเจ้าหน้าที่ที่จะต้องโอนย้าย เรื่องสิทธิประโยชน์ ความก้าวหน้าในสายอาชีพ</p>\n</li>\n</ul>\n<h4 dir=\"ltr\">ระยะกลาง (1&ndash;3 ปี): ตั้งองค์กร ย้ายบุคลากร และพื้นที่นำร่อง</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>จัดตั้งหน่วยงานจริง</strong>: ตั้งศูนย์บัญชาการ One Border Command ภายใต้กระทรวงมหาดไทย และแต่งตั้งผู้บัญชาการหน่วยงาน TBGC และ Thai Border Authority อย่างเป็นทางการ&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>โอนย้ายบุคลากรแบบเป็นขั้นตอน</strong>: ทยอยโอนกำลังพลจาก ตชด., ตม., ศุลกากร, นรข. และทหารพราน โดย รักษาสิทธิประโยชน์/เงินเดือนเดิม และให้ทางเลือกแก่เจ้าหน้าที่ในการโอนย้าย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างวัฒนธรรมใหม่</strong>: จัดหลักสูตรฝึกอบรมร่วมเพื่อหลอมรวมทักษะ \"ทหาร-ตำรวจ-พลเรือน\" ให้เป็นหนึ่งเดียว เน้นยุทธวิธี ข่าวกรอง และงานบริการด่านแบบสากล</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>พื้นที่นำร่อง</strong>: ทดลองใช้ระบบ &ldquo;ด่านเดียว&ndash;บัญชาการเดียว&ndash;ฐานข้อมูลเดียว&rdquo; ในจุดยุทธศาสตร์ เช่น แม่สอด (ตาก), อรัญประเทศ (สระแก้ว) และสามเหลี่ยมทองคำ (เชียงราย) เพื่อเก็บบทเรียนมาปรับปรุงระบบ ก่อนขยายผลทั่วประเทศ</p>\n</li>\n</ul>\n<h4 dir=\"ltr\">ระยะยาว (3&ndash;5 ปีขึ้นไป): ขยายผลทั่วประเทศและสร้างความยั่งยืน</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ครอบคลุมทุกจุดผ่านแดน</strong>: ใช้โครงสร้าง TBGC และ Thai Border Authority ในทุกด่านถาวร ท่าเรือ และสนามบินระหว่างประเทศทั่วไทย โดยกองทัพถอนตัวไปเป็นหน่วยสนับสนุนยามปกติ เหลือบทบาทสนับสนุนและในยามวิกฤตตามกฎหมาย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บูรณาการระดับสากล</strong>: ปรับปรุง MOU และสนธิสัญญาชายแดนกับประเทศเพื่อนบ้านให้สอดรับกับโครงสร้างใหม่ และร่วมมือในกรอบอาเซียนเพื่อปราบปรามอาชญากรรมลุ่มน้ำโขง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ประเมินและปรับปรุง</strong>: ใช้ดัชนีชี้วัด (KPI) เช่น ลดจำนวนการลักลอบ, ลดเวลารอคิวที่ด่าน และความพึงพอใจของภาคธุรกิจ เพื่อปรับปรุงกฎหมายและโครงสร้างให้ยืดหยุ่นไม่แข็งตัว</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>นโยบายที่อยู่รอดทุกรัฐบาล</strong>: ผลักดัน One Border Command เข้าสู่ยุทธศาสตร์ความมั่นคงระยะยาว และให้รัฐสภามีบทบาทกำกับดูแล เพื่อป้องกันการเปลี่ยนแปลงทางการเมืองที่ส่งผลกระทบต่อการปฏิรูป</p>\n</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}