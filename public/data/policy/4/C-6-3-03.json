{
  "policy": {
    "id": 77,
    "slug": "C-6-3-03",
    "type": "File",
    "title": "ลดงานครู ลดงานธุรการ เพิ่มระบบดิจิทัล",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 22,
      "slug": "C-6",
      "title": "การศึกษา (การเรียนรู้)"
    },
    "parentLevel3": {
      "id": 52,
      "slug": "C-6-3",
      "title": "การพัฒนาครู"
    },
    "summary": "จ้างธุรการ-ภารโรงครบทุกโรง แก้กฎหมายจัดซื้อจัดจ้างเป็นดิจิทัล เลิกทำรายงาน-จัดบอร์ดประเมิน และวัดผลที่ตัวเด็ก เพื่อคืนครูสู่ห้องเรียน",
    "budgetAmount": null,
    "timelineYears": null,
    "image": "260b3947-1777-477e-9a67-7fa85d07a24e",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p>\"อยากสอนแต่ไม่ได้สอน\" คือเสียงสะท้อนความล้มเหลวของระบบบริหารจัดการที่ผลักภาระงานสนับสนุนไปให้ครูผู้สอน ทำให้ครูมีภาระงานล้นเกิน กลายเป็นแผลเรื้อรังของการศึกษาไทย</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กับดักงานธุรการ</strong>: ครูต้องรับบทบาทที่ตนเองไม่ถนัด ทั้งนักบัญชีและฝ่ายจัดซื้อจัดจ้าง ซึ่งมีความเสี่ยงทางกฎหมายสูง ทำให้แทนที่จะได้ใช้เวลาเพื่อเตรียมการสอน กลับต้องจมอยู่กับกองเอกสารจัดซื้อจัดจ้าง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>มหกรรมประเมินและดูงาน</strong>: ระบบการประเมินวิทยฐานะหรือการประเมินโรงเรียน ที่เน้น \"เล่มรายงาน\" และ \"การจัดบอร์ดนิทรรศการ\" เพื่อต้อนรับคณะกรรมการ คือการทำผักชีโรยหน้าที่ขโมยเวลาคุณภาพที่ครูควรจะได้อยู่กับเด็ก</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ภาระงานนอกเหนือหน้าที่ (Non-Academic Duties)</strong>: งานนโยบายรายวันและงานจิปาถะ (เช่น รายงานโครงการ งานประชาสัมพันธ์ งานอาคารสถานที่) ที่สั่งการแบบบนลงล่าง (Top-down) บีบให้ครูต้องเตรียมพร้อมตลอด 24 ชั่วโมง จนสูญเสียสมดุลชีวิต</p>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ผู้เรียนเสียโอกาส</strong>: ครูขาดเวลาเตรียมการสอนและดูแลเด็กเป็นรายบุคคล ทำให้การเรียนการสอนขาดประสิทธิภาพและเข้าไม่ถึงเด็กกลุ่มเปราะบางฃ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong id=\"docs-internal-guid-b5f3b7a6-7fff-a0a3-3512-ffd115a154db\">วิกฤตศรัทธาวิชาชีพ</strong>: ครูรุ่นใหม่เกิดภาวะหมดไฟ (Burnout) และปัญหาสุขภาพจิตสะสมจากการทำงานที่ไม่ถนัดและความกดดันจากการถูกตรวจสอบ นำไปสู่การลาออกหรือย้ายสายงาน&nbsp;</p>\n</li>\n</ul>\n</li>\n</ol>"
      },
      {
        "title": "เราจะทำอะไร (WHAT)",
        "content": "<p dir=\"ltr\">เรามุ่งเน้นการแก้ปัญหาที่ต้นตอ ดังนี้:</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>จ้างเจ้าหน้าที่สายสนับสนุน (Support Staff) คืนครูสู่ห้องเรียน</strong>: กระทรวงศึกษาธิการจัดสรรงบประมาณจ้างเจ้าหน้าที่ธุรการ การเงิน และนักการภารโรงให้ครบทุกโรงเรียน ด้วยรูปแบบและอัตราค่าจ้างที่เหมาะสมและเป็นธรรมกับภาระและทักษะที่ใช้ในการทำงาน เพื่อให้ครูทำหน้าที่ \"สอน\" เพียงอย่างเดียว</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ยกเครื่องระบบประเมิน (Evaluation Reform)</strong>:</p>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ลดเอกสาร: เปลี่ยนจากการตรวจเล่มรายงาน เป็นการดูพัฒนาการจริงของผู้เรียน&nbsp;</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ลดพิธีกรรม: ยกเลิกการจัดตั้งนิทรรศการต้อนรับกรรมการที่สิ้นเปลืองงบประมาณและเวลา&nbsp;</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ใช้ Big Data: เชื่อมโยงข้อมูลจากส่วนกลาง ไม่ต้องกรอกข้อมูลซ้ำซ้อนในหลายแพลตฟอร์ม</p>\n</li>\n</ul>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong id=\"docs-internal-guid-1450d7e4-7fff-ccc1-aefd-32f869b66798\">ปฏิรูประบบงบประมาณและแก้กฏหมาย</strong>:<strong id=\"docs-internal-guid-1450d7e4-7fff-ccc1-aefd-32f869b66798\"> </strong>ให้สามารถทำงานเอกสารที่จำเป็นผ่านระบบดิจิทัลได้</p>\n</li>\n</ol>"
      },
      {
        "title": "ทำอย่างไรให้สำเร็จ (HOW)",
        "content": "<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>จัดทำแผนกรอบอัตรากำลังสายสนับสนุน</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>จัดทำแผนอัตรากำลังใหม่</strong>: รมว.ศึกษาธิการ ร่วมกับ สำนักพัฒนาระบบบริหารงานบุคคลและนิติการ จัดทำแผนที่เปลี่ยนภาระงานจาก \"ครู\" ไปสู่ \"พนักงานสายสนับสนุน\" อย่างเป็นระบบ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ระบุรายละเอียดความต้องการ</strong>: เอกสารต้องระบุจำนวนบุคลากรที่ต้องการในแต่ละตำแหน่ง (ธุรการ, การเงิน, ภารโรง) และประเมินงบประมาณผูกพันต่อเนื่องให้ชัดเจน</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>นำเสนอต่อบอร์ดบริหารระดับชาติ</strong>: นำเสนอแผนดังกล่าวต่อ \"คณะกรรมการกำหนดเป้าหมายและนโยบายกำลังคนภาครัฐ\" (คปร.) เพื่อขออนุมัติกรอบอัตรากำลังและงบประมาณในภาพรวมของประเทศ</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ยกเครื่องระบบการประเมิน</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>เปลี่ยนเกณฑ์การประเมิน</strong>: มอบหมายให้ กคศ. ออกหนังสือเวียนกำหนดแนวทางการประเมินครูใหม่ โดยพิจารณาจาก \"ความก้าวหน้าของผู้เรียนในชั้นเรียน\" ที่เกิดขึ้นจริง โดยใช้กลไกการนิเทศภายในตามแนวคิดการใช้โรงเรียนเป็นฐาน</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>สร้างความเข้าใจเชิงนโยบาย</strong>: จัดประชุมซักซ้อมความเข้าใจร่วมกับเขตพื้นที่การศึกษา และกองการเจ้าหน้าที่ขององค์กรปกครองส่วนท้องถิ่น (อปท.) เพื่อให้การปฏิบัติงานเป็นไปในทิศทางเดียวกัน</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปฏิรูประบบงบประมาณและแก้กฏหมาย</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>แก้ไข พ.ร.บ. การจัดซื้อจัดจ้างฯ พ.ศ. 2560</strong> เพื่อรองรับ:</p>\n</li>\n<ul>\n<li dir=\"ltr\" aria-level=\"3\">\n<p dir=\"ltr\" role=\"presentation\"><strong>ลายเซ็นดิจิทัล</strong>: ให้เอกสารการจัดซื้อจัดจ้างภาครัฐสามารถทำบนระบบอิเล็กทรอนิกส์ ใช้ลายเซ็นอิเล็กทรอนิกส์เพื่อแสดงเป็นหลักฐานการเบิกจ่าย การรับรองได้</p>\n</li>\n<li dir=\"ltr\" aria-level=\"3\">\n<p dir=\"ltr\" role=\"presentation\"><strong>กระจายอำนาจ</strong>: มอบอำนาจให้พนักงานราชการหรือผู้ได้รับมอบหมาย เซ็นรับรองได้ ไม่จำกัดเฉพาะข้าราชการเท่านั้น</p>\n</li>\n<li dir=\"ltr\" aria-level=\"3\">\n<p dir=\"ltr\" role=\"presentation\"><strong>ความเป็นธรรมแก่ผู้ปฏิบัติ</strong>: ปรับปรุงบทบัญญัติในกรณีที่สินค้าไม่ตรงตาม TOR ให้เป็นความผิดของผู้รับจ้างด้วย เพื่อลดภาระทางกฎหมายของครู</p>\n</li>\n</ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ออกประกาศกระทรวงและหนังสือเวียน</strong>:<strong> เ</strong>พื่อซักซ้อมแนวทางการทำงาน การเก็บเอกสารทางราชการแบบอิเล็กทรอนิกส์</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ส<strong>ร้าง Marketplace เพื่อการศึกษา</strong>: พัฒนาแพลตฟอร์มจัดซื้อจัดจ้างให้ครูสามารถเลือกซื้อผลิตภัณฑ์ตามความต้องการ ตามกรอบงบประมาณที่ได้รับจัดสรร โดยไม่ต้องทำเอกสาร&nbsp;</p>\n</li>\n</ul>\n</ol>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}