{
  "policy": {
    "id": 145,
    "slug": "C-5-2-06",
    "type": "File",
    "title": "ใช้เครื่องจักรปฏิวัติภาคเกษตร",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 20,
      "slug": "C-5",
      "title": "เกษตร"
    },
    "parentLevel3": {
      "id": 91,
      "slug": "C-5-2",
      "title": "การลดต้นทุนการเกษตร"
    },
    "summary": "ปั้นผู้ให้บริการเครื่องจักร 1 หมื่นคน หนุนสินเชื่อดอกเบี้ยต่ำ อุดหนุนค่าจ้างไถกลบแทนการเผา และซ่อมแซมเครื่องจักรเก่า เพื่อลดต้นทุนและแก้ปัญหาสังคมเกษตรสูงวัย",
    "budgetAmount": null,
    "timelineYears": null,
    "image": "d5f5cb43-dc25-43e8-aa7c-a35bc5d3b6b2",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ภาคการเกษตรของไทยกำลังเผชิญกับความท้าทายเชิงโครงสร้างครั้งสำคัญ นั่นคือการเข้าสู่สังคมผู้สูงอายุโดยสมบูรณ์ของประชากรภาคเกษตร แรงงานหนุ่มสาวหลั่งไหลออกจากภาคการผลิต ในขณะที่ผู้ที่ยังคงทำการเกษตรอยู่ก็มีอายุมากขึ้นเรื่อยๆ การทำเกษตรแบบดั้งเดิมที่ใช้แรงงานเข้มข้นจึงไม่ใช่คำตอบอีกต่อไป&nbsp;</p>\n<p dir=\"ltr\">นโยบายนี้เกิดขึ้นเพื่อตอบโจทย์วิกฤตการณ์และความจำเป็นเร่งด่วน 3 ประการหลัก</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>แก้ปัญหาสังคมสูงวัย</strong>: เกษตรกรไทยในปัจจุบันมีอายุเฉลี่ยสูงขึ้น ทำให้ความสามารถในการใช้แรงงานกายภาพลดลง จำเป็นต้องใช้เครื่องจักรกลเข้ามาทุ่นแรง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>แก้ปัญหาการเข้าถึงเครื่องจักร</strong>: แม้จะมีความจำเป็น แต่เครื่องจักรกลการเกษตรหลายชนิดมีราคาแพง เกษตรกรรายย่อยไม่สามารถเข้าถึงได้ หรือซื้อมาแล้วใช้งานไม่คุ้มค่า (Underutilized) ใช้งานได้ไม่เต็มประสิทธิภาพ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ลดต้นทุนและรักษาสิ่งแวดล้อม</strong>: การขาดแคลนเครื่องจักรและแรงงาน นำไปสู่การแก้ปัญหาที่ผิดวิธี เช่น \"การเผา\" ตอซังหรือเศษวัสดุทางการเกษตรเพื่อเตรียมพื้นที่เพาะปลูก ซึ่งง่ายและประหยัดกว่าการจ้างแรงงานหรือใช้เครื่องจักรไถกลบ นโยบายนี้จึงมุ่งแก้ปัญหาที่ต้นเหตุเพื่อลดการเผาและลดความเสี่ยงจากการขาดแคลนแรงงาน</p>\n</li>\n</ol>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">นโยบายนี้ไม่ได้มุ่งเน้นแค่การแจกเครื่องจักร แต่เป็นการสร้าง \"ระบบนิเวศ\" ของเครื่องจักรกลการเกษตรใหม่ โดยแบ่งการดำเนินงานออกเป็น 4 ส่วนสำคัญ</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ส่วนที่ 1 สนับสนุนการเข้าถึงเพื่อลดการเผา</strong>: รัฐบาลจะสนับสนุนให้เกษตรกรเข้าถึงเครื่องจักรที่จำเป็นสำหรับการเตรียมดินและการจัดการเศษวัสดุ เช่น เครื่องกระจาย/รวบรวมฟาง เครื่องตัดอ้อย และเครื่องไถกลบใบอ้อย เพื่อหยุดวงจรการเผา</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ส่วนที่ 2 สร้างผู้ให้บริการมืออาชีพ</strong>: สนับสนุนให้ <strong>\"เกษตรกรรุ่นใหม่\" (Young Smart Farmers)</strong> ผันตัวมาเป็น <strong>\"ผู้ให้บริการทางการเกษตรแบบมืออาชีพ\" (Agricultural Service Providers) </strong>โดยรัฐจะสนับสนุนทั้งเทคนิคความรู้และเงินทุน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ส่วนที่ 3 บริหารจัดการเครื่องจักรเดิม</strong>: แก้ไขปัญหาเครื่องจักรกลของกลุ่มแปลงใหญ่หรือกลุ่มเกษตรกรที่ถูกทิ้งร้างหรือใช้งานน้อย ให้กลับมาใช้ประโยชน์ได้สูงสุด</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong id=\"docs-internal-guid-94831db7-7fff-1a6c-6728-01238a3ab1cf\">ส่วนที่ 4 ส่งเสริมการวิจัยและพัฒนา (R&amp;D): </strong>สนับสนุนการลงทุนวิจัยและพัฒนาเครื่องจักรกลการเกษตรภายในประเทศ เพื่อให้ตรงกับสภาพพื้นที่และความต้องการของเกษตรกรไทย</p>\n</li>\n</ul>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">การขับเคลื่อนนโยบายทั้ง 4 ส่วน มีกลไกการปฏิบัติที่ชัดเจน ดังนี้:</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กลไกเงินอุดหนุน (ส่วนที่ 1)</strong>: การสนับสนุนเครื่องจักรเพื่อลดการเผา จะถูกผนวกรวมอยู่ใน \"นโยบายจัดการดินและปุ๋ย\" โดยเกษตรกรจะได้รับการสนับสนุนเบื้องต้นในอัตรา<strong> 250 บาทต่อไร่</strong> สำหรับการจัดการแปลงโดยไม่เผา ซึ่งสามารถนำไปใช้จ้างบริการรถไถหรือเครื่องจักรได้<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กลไกสินเชื่อและการค้ำประกัน (ส่วนที่ 2)</strong>: สำหรับผู้ที่จะเป็นผู้ให้บริการมืออาชีพ รัฐบาลจะจัดเตรียมงบประมาณสำหรับ (ก) การฝึกอบรมทักษะ (ข) สินเชื่อดอกเบี้ยต่ำพิเศษ (ค) การค้ำประกันสินเชื่อ และ (ง) ระบบการขึ้นทะเบียนผู้ให้บริการ เพื่อสร้างมาตรฐานและความเชื่อมั่น</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กลไกการหมุนเวียนทรัพยากร (ส่วนที่ 3)</strong>: รัฐจะจัดตั้งงบประมาณสำหรับ<strong>โครงการ \"รับหมุนเวียนเครื่องจักร\"</strong> ที่ใช้งานน้อยในพื้นที่หนึ่ง ไปสู่พื้นที่ที่ขาดแคลนหรือมีความเหมาะสมมากกว่า รวมถึงการสนับสนุนงบค่าซ่อมบำรุงและฝึกอบรมการใช้งานร่วมกับผู้ให้บริการรุ่นใหม่</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กลไกภาษี (ส่วนที่ 4)</strong>: ใช้มาตรการทางภาษีเพื่อจูงใจ โดยพิจารณาแก้ไขอัตราภาษีนำเข้าสำหรับชิ้นส่วนอุปกรณ์ ลดหย่อนภาษีสำหรับเครื่องจักรประเภทที่ขาดแคลน และให้สิทธิลดหย่อนภาษีสำหรับการวิจัยและพัฒนาเครื่องจักรกลการเกษตร</p>\n</li>\n</ol>\n<p dir=\"ltr\"><br>รายละเอียดขั้นตอนมีดังนี้&nbsp;</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การบูรณาการงบประมาณ</strong>: เริ่มต้นจากการจัดสรรงบประมาณส่วนแรก 250 บาท/ไร่ ลงสู่เกษตรกรผ่านโครงการจัดการดินเพื่อให้เกิดกำลังซื้อ (Demand) ในการจ้างงานเครื่องจักร</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การสร้าง Supply</strong>: เปิดรับสมัครเกษตรกรรุ่นใหม่และผู้สนใจ เข้าสู่กระบวนการบ่มเพาะเป็นผู้ให้บริการเครื่องจักรกล ฝึกอบรมเทคนิคการซ่อมและการบริหารจัดการธุรกิจ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การเข้าถึงแหล่งทุน</strong>: ผู้ผ่านการอบรมยื่นขอสินเชื่อดอกเบี้ยต่ำจากสถาบันการเงินของรัฐ (เช่น ธ.ก.ส.) โดยมี บสย. ค้ำประกัน เพื่อจัดหาโดรน รถเกี่ยว หรือเครื่องจักรสมัยใหม่</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การบริหารจัดการทรัพย์สิน</strong>: หน่วยงานเกษตรในพื้นที่สำรวจเครื่องจักรเก่าของกลุ่มเกษตรกร ทำทะเบียนประวัติ และจัดสรรงบซ่อมแซมเพื่อนำกลับมาให้บริการ หรือโอนย้ายไปยังกลุ่มที่มีความพร้อม</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การส่งเสริม R&amp;D</strong>: ภาครัฐประกาศรายการเครื่องจักรเป้าหมายที่ต้องการส่งเสริมการวิจัย (เช่น รถเก็บผลไม้) พร้อมกำหนดมาตรการลดหย่อนภาษีสำหรับภาคเอกชนที่ลงทุนวิจัย</p>\n</li>\n</ol>\n<p dir=\"ltr\">เป้าหมายเชิงนโยบายภายใน 2 ปีคือ</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ลดต้นทุน</strong>: สามารถลดต้นทุนค่าบริการเครื่องจักรกลการเกษตรในพื้นที่ดำเนินการลงได้ <strong>10%</strong></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างอาชีพ</strong>: สร้างผู้ประกอบการที่เป็น <strong>\"ผู้ให้บริการการเกษตรมืออาชีพ\"</strong> จำนวน <strong>10,000 คน</strong> ทั่วประเทศ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>นวัตกรรมใหม่</strong>: เกิดการพัฒนาเครื่องจักรกลการเกษตรต้นแบบใหม่ๆ ที่ตอบโจทย์พืชเศรษฐกิจไทย</p>\n</li>\n</ol>\n<p dir=\"ltr\"><br>สำหรับงบประมาณของนโยบายนี้ ถูกจัดสรรรวมอยู่ในนโยบายการจัดการดินและปุ๋ย</p>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}