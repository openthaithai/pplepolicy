{
  "policy": {
    "id": 101,
    "slug": "C-3-1-03",
    "type": "File",
    "title": "ออกเอกสารรับรองสิทธิชุมชน แก้ปมพื้นที่ทับซ้อนรัฐ-ป่า",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 18,
      "slug": "C-3",
      "title": "ที่ดิน"
    },
    "parentLevel3": {
      "id": 63,
      "slug": "C-3-1",
      "title": "การจัดการที่ดินให้เป็นระบบเดียว"
    },
    "summary": "แก้กฎหมายจบข้อพิพาทที่ดิน 50 ปี ให้อำนาจท้องถิ่นออกเอกสารรับรองสิทธิชุมชน ยุติดำเนินคดีคนจน กันนอมินีต่างชาติถือครองที่ดิน",
    "budgetAmount": null,
    "timelineYears": null,
    "image": "78bdf6fe-fb7d-4d4a-8cb3-4678b1106337",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ปัจจุบันมีประชาชนอาศัยและทำกินในที่ดินที่ไม่มีเอกสารสิทธิทับซ้อนกับเขตป่าหรือที่ดินของรัฐ รวมพื้นที่กว่า 20 ล้านไร่ ซึ่งถูกรัฐตีตราว่าเป็น \"ผู้บุกรุก\" อย่างเหมารวม ก่อให้เกิดปัญหาความมั่นคงในชีวิตและข้อพิพาททางกฎหมายที่รุนแรง โดยจำแนกปัญหาออกเป็น 3 ประเภทหลัก:</p>\n<p dir=\"ltr\"><strong>1. วิกฤตที่ดินทับซ้อนเขตป่า (16.7 ล้านไร่)</strong></p>\n<p dir=\"ltr\">เกิดจากการออกกฎหมายป่าไม้ 3 ฉบับ (พ.ศ. 2504, 2507, 2535) ที่รวมศูนย์อำนาจไว้ส่วนกลางและประกาศทับที่ดินชุมชนดั้งเดิมแม้จะมีมติ ครม. แก้ไขปัญหามานานกว่า 46 ปี (ตั้งแต่ปี 2522) แต่ความขัดแย้งยังไม่จบสิ้น นำไปสู่การขับไล่และดำเนินคดี โดยเฉพาะช่วงปี 2552&ndash;2562 มีการจับกุมถึง 60,000 ราย และฟ้องแพ่งเรียกค่าเสียหายโลกร้อนที่ชาวบ้านไม่มีกำลังจ่าย</p>\n<p dir=\"ltr\">พื้นที่เป้าหมาย: ป่าสงวนแห่งชาติ 12.5 ล้านไร่ (19,576 หมู่บ้าน), ป่าอนุรักษ์ (อุทยานฯ/เขตรักษาพันธุ์ฯ) 4.27 ล้านไร่ (4,265 หมู่บ้าน), ป่าชายเลน ประมาณ 2.8 หมื่นไร่</p>\n<p dir=\"ltr\"><strong>2. ที่ดินทับซ้อนสาธารณประโยชน์ (8 ล้านไร่)</strong></p>\n<p dir=\"ltr\">ส่วนใหญ่ประชาชนเข้าทำกินจนหมดสภาพการใช้ประโยชน์ร่วมกันแล้ว แต่ติดล็อกทางกฎหมายที่ต้องเพิกถอนด้วยการออกเป็นพระราชบัญญัติเท่านั้น ทำให้การเปลี่ยนสภาพที่ดินเพื่อจัดสรรให้ประชาชนทำได้ยาก</p>\n<p dir=\"ltr\"><strong>3. ที่ดินทับซ้อนที่ราชพัสดุ (1.1 ล้านไร่)</strong></p>\n<p dir=\"ltr\">ราษฎรกว่า 83.7% ต้องการพิสูจน์สิทธิเพื่อยืนยันว่าอยู่มาก่อน แต่กระบวนการยุ่งยาก ซับซ้อน และขาดแคลนบุคลากร ทำให้ในทางปฏิบัติไม่สามารถพิสูจน์สิทธิได้จริง</p>\n<p dir=\"ltr\"><strong>ผลกระทบเชิงโครงสร้างและความเหลื่อมล้ำ</strong></p>\n<ul>\n<li dir=\"ltr\">การตีตราและจำกัดสิทธิ: การที่รัฐมองประชาชนเป็นผู้บุกรุกแบบเหมารวม ไม่ว่าจะเป็นผู้อยู่มาก่อนหรือหลังการประกาศเขตป่า ทำให้ขาดสิทธิในการพัฒนาเศรษฐกิจและเข้าถึงสวัสดิการรัฐ</li>\n<li dir=\"ltr\">ความเสี่ยงในชีวิตประชาชน: ประชาชนเสี่ยงต่อการถูกแย่งยึดที่ดินและถูกดำเนินคดีอาญาได้ทุกเมื่อ ปัญหานี้จึงเป็นรากฐานสำคัญของความเหลื่อมล้ำในสังคมไทยที่ต้องแก้ไขด้วยการ \"รับรองสิทธิชุมชน\" แทนการอนุญาตแบบมีเงื่อนไขเดิมๆ</li>\n</ul>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\"><strong>1. การแก้ไขปัญหาทับซ้อนกับ \"เขตป่า\" ด้วยรูปแบบ \"แปลงรวม\"</strong></p>\n<p dir=\"ltr\">ใช้การแก้ไขปัญหาในพื้นที่ป่าไม้ (ป่าสงวน, อุทยานฯ) โดยมีให้สิทธิทำกินแต่ไม่ให้กรรมสิทธิ์ ซึ่งมีวิธีการต่อไปนี้</p>\n<ul>\n<li dir=\"ltr\">ใช้ประกาศ คทช.: กำหนดหลักเกณฑ์การจัดที่ดินแบบ แปลงรวม (โฉนดชุมชน หรือ เขตคุ้มครองวิถีชีวิตกลุ่มชาติพันธุ์)</li>\n<li dir=\"ltr\">กลไกการทำงาน:\n<ul>\n<li dir=\"ltr\">หน่วยงานเจ้าของที่ดิน (เช่น กรมป่าไม้/กรมอุทยาน) ส่งมอบที่ดินให้ ท้องถิ่น (อปท.)</li>\n<li dir=\"ltr\">อปท. สำรวจ: ตรวจสอบแนวเขตรอบนอกและแนวเขตรายแปลง รวมถึงคุณสมบัติผู้ถือครอง (ห้ามขยายพื้นที่รุกป่าเพิ่ม)</li>\n<li dir=\"ltr\">การอนุญาต: ออกหนังสืออนุญาตให้ \"ชุมชน\" (ตามแนวเขตหมู่บ้าน) แล้วท้องถิ่นจึงออกเอกสารรับรองสิทธิ์รายแปลงให้ชาวบ้านอีกที</li>\n<li dir=\"ltr\">การบริหาร: ชุมชนร่วมกับท้องถิ่นดูแลพื้นที่ให้เป็นไปตามเงื่อนไขของ คทช.</li>\n</ul>\n</li>\n</ul>\n<p dir=\"ltr\"><strong>2. การรวมกฎหมายบริหารจัดการที่ดินของรัฐ (ที่ราชพัสดุ และที่สาธารณประโยชน์)</strong></p>\n<p dir=\"ltr\">ปัจจุบันที่ดินสองประเภทนี้อยู่ภายใต้กฎหมายคนละฉบับ ทำให้การบริหารจัดการ \"ไม่มีเอกภาพ\" ที่ดินสาธารณประโยชน์บางส่วนถูกกำกับโดยประมวลกฎหมายที่ดิน (ซึ่งเน้นที่ดินเอกชน) ทำให้หน่วยงานรัฐทำงานซ้ำซ้อนหรืออำนาจไม่ชัดเจน</p>\n<ul>\n<li dir=\"ltr\">แก้ไข พ.ร.บ.ที่ราชพัสดุ พ.ศ. 2562 ให้ครอบคลุมทั้งสองประเภท:</li>\n<li dir=\"ltr\">กรมธนารักษ์: ดูแลที่ดินที่รัฐใช้ประโยชน์ หรือที่ดินที่เอกชนเช่าระยะยาว</li>\n<li dir=\"ltr\">องค์กรปกครองส่วนท้องถิ่น (อปท.): ดูแลที่ดินที่เป็นที่สาธารณะจริงๆ (เช่น สุสาน, หนองน้ำ, ตลาด)</li>\n</ul>\n<p dir=\"ltr\"><strong>3. การจัดการพื้นที่ทับซ้อนและที่ดินที่ไม่มีหนังสือสำคัญสำหรับที่หลวง (นสล.)</strong></p>\n<p dir=\"ltr\">สำหรับที่ดินที่ยังมีความคลุมเครือเรื่องแนวเขต:</p>\n<ul>\n<li dir=\"ltr\">กรณีชาวบ้านอยู่มานานและรัฐไม่ใช้ประโยชน์แล้ว: ให้กันออกและดำเนินการจัดที่ดินตามแนวทางของ คณะกรรมการนโยบายที่ดินแห่งชาติ (คทช.) เพื่อให้สิทธิการอยู่อาศัย/ทำกินอย่างถูกต้อง</li>\n<li dir=\"ltr\">กรณีรัฐยังต้องใช้ประโยชน์: ให้เร่งรัดรังวัดและออก นสล. เพื่อแสดงแนวเขตที่ชัดเจน ป้องกันการบุกรุกเพิ่ม</li>\n</ul>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">เพื่อให้การรับรองสิทธิที่ดินชุมชนเกิดขึ้นได้จริง พรรคประชาชนจะดำเนินการตามขั้นตอนเชิงรุก ดังนี้</p>\n<p dir=\"ltr\"><strong>1. มาตรการเร่งด่วนเพื่อลดความขัดแย้ง</strong></p>\n<ul>\n<li dir=\"ltr\">หยุดวงจรคดีความ: ยุติการจับกุมและดำเนินคดีเกี่ยวกับป่าไม้กับประชาชนที่อยู่เดิม เพื่อเปลี่ยนบรรยากาศจากความขัดแย้งเป็นการร่วมมือ (ยกเว้นกรณีบุกรุกใหม่)</li>\n<li dir=\"ltr\">คัดกรองทุนข้ามชาติ: ตรวจสอบการถือครองที่ดินของชาวต่างชาติหรือนอมินีอย่างเข้มงวด เพื่อให้ทรัพยากรที่ดินตกถึงมือประชาชนไทยอย่างแท้จริง</li>\n</ul>\n<p dir=\"ltr\"><strong>2. กระบวนการสำรวจและรับรองสิทธิอย่างมีส่วนร่วม</strong></p>\n<ul>\n<li dir=\"ltr\">X-Ray พื้นที่ทับซ้อน: เร่งรัดสำรวจรายชื่อสมาชิกชุมชน แผนที่แนวเขตรายแปลง และลักษณะการใช้ประโยชน์ที่ดินในเขตป่าและที่ดินรัฐทั่วประเทศ</li>\n<li dir=\"ltr\">ออกเอกสารรับรองสิทธิชุมชน: ออกหนังสือรับรองสิทธิแบบกลุ่มหรือชุมชน โดยบูรณาการความร่วมมือระหว่าง ชุมชน, อปท., เจ้าหน้าที่ป่าไม้ และภาคประชาสังคม</li>\n<li dir=\"ltr\">ให้อำนาจท้องถิ่น: สนับสนุนให้ อปท. ออกข้อบัญญัติรองรับการบริหารจัดการที่ดินและแผนพัฒนาการใช้ที่ดิน เพื่อให้คนอยู่กับป่าได้อย่างยั่งยืน</li>\n</ul>\n<p dir=\"ltr\"><strong>3. ปรับสถานะทางกฎหมายเพื่อคืนสิทธิโฉนด</strong></p>\n<ul>\n<li dir=\"ltr\">เพิกถอนที่ดินรัฐที่ไม่ได้ใช้ประโยชน์: ออก พ.ร.บ. เพิกถอนสภาพที่ราชพัสดุหรือที่สาธารณประโยชน์ ในพื้นที่ที่ประชาชนครอบครองมานาน (ก่อน พ.ศ. 2530) เพื่อส่งมอบให้กรมที่ดินออกโฉนด โดยให้สิทธิเช่าซื้อในราคาที่เป็นธรรม</li>\n<li dir=\"ltr\">ล้างแนวเขตป่าทับซ้อน: ออกกฎกระทรวงหรือพระราชกฤษฎีกาเพิกถอนแนวเขตป่าที่ประกาศทับพื้นที่กรรมสิทธิ์เดิม หรือที่ดินที่มีสิทธิออกโฉนดตามกฎหมาย (เช่น พื้นที่นิคมสร้างตนเอง/สหกรณ์) เพื่อคืนความเป็นธรรมให้เจ้าของที่ดินดั้งเดิม</li>\n</ul>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}