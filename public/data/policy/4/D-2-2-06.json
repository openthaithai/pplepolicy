{
  "policy": {
    "id": 62,
    "slug": "D-2-2-06",
    "type": "File",
    "title": "เสริมสร้างความปลอดภัยบนท้องถนน",
    "parentLevel1": {
      "id": 8,
      "slug": "D",
      "title": "โมเดลเศรษฐกิจใหม่"
    },
    "parentLevel2": {
      "id": 25,
      "slug": "D-2",
      "title": "โครงสร้างพื้นฐานทันสมัย"
    },
    "parentLevel3": {
      "id": 34,
      "slug": "D-2-2",
      "title": "ระบบคมนาคมที่ทั่วถึง เป็นธรรม และปลอดภัย"
    },
    "summary": "แก้ปัญหาอุบัติเหตุเชิงโครงสร้างด้วยกฎหมายถนนใหม่ กำหนดความเร็วรถตามลำดับชั้นถนน บูรณาการข้อมูลจุดเสี่ยงด้วยเทคโนโลยี ปรับปรุงทางข้ามให้ปลอดภัยสำหรับทุกคน",
    "budgetAmount": null,
    "timelineYears": null,
    "image": "b8450837-08ed-4d01-a4a7-d9dd5918e732",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ประเทศไทยเผชิญวิกฤตความไม่ปลอดภัยบนท้องถนนที่รุนแรงที่สุดในภูมิภาคเอเชียตะวันออกเฉียงใต้ โดยในปี พ.ศ. 2566 มีผู้เสียชีวิตสูงถึง 17,498 คน คิดเป็นมูลค่าความสูญเสียทางเศรษฐกิจกว่า 1.2 แสนล้านบาท ปัญหาสำคัญที่ทำให้แผนแม่บทความปลอดภัยทางถนนไม่บรรลุเป้าหมายประกอบด้วย:</p>\n<ul>\n<li dir=\"ltr\">การแก้ปัญหาไม่ตรงจุด: รัฐมักมุ่งเน้นเพียงการกวดขันวินัยจราจรและบังคับใช้กฎหมาย ซึ่งไม่เพียงพอต่อการแก้ปัญหาเชิงโครงสร้างของระบบถนน</li>\n<li dir=\"ltr\">โครงสร้างของระบบถนนไม่เอื้อต่อความปลอดภัย: ขาดการจัดลำดับชั้นของถนนที่ชัดเจน ทำให้ถนนที่ผ่านเขตชุมชนมีความเร็วสูงเกินไป และขาดอุปกรณ์ด้านความปลอดภัยที่เหมาะสม</li>\n<li dir=\"ltr\">ข้อมูลกระจัดกระจาย: ฐานข้อมูลอุบัติเหตุแยกส่วนกันระหว่างหน่วยงาน ทำให้ไม่สามารถนำข้อมูลมาวิเคราะห์สาเหตุเชิงลึกเพื่อสืบสวนอุบัติเหตุและป้องกันเหตุซ้ำซ้อนได้อย่างมีประสิทธิภาพ</li>\n</ul>\n<p>&nbsp;</p>"
      },
      {
        "title": "พรรคประชาชนจะทำอะไร (WHAT)",
        "content": "<p dir=\"ltr\">เราจะปฏิรูประบบความปลอดภัยทางถนนโดยมีเป้าหมาย<strong>ลดจำนวนผู้เสียชีวิตลง 5,000 คน ภายใน 4 ปี</strong> ผ่านมาตรการหลักดังนี้:</p>\n<ol>\n<li dir=\"ltr\">ปฏิรูปกฎหมายผ่าน พ.ร.บ. ถนน: กำหนด ลำดับชั้นของถนน (Road Hierarchy) เพื่อคุมความเร็วให้เหมาะสมกับลักษณะการใช้งานและพื้นที่</li>\n<li dir=\"ltr\">บูรณาการฐานข้อมูลอุบัติเหตุ: เชื่อมโยงข้อมูลจากทุกหน่วยงานให้เป็นหนึ่งเดียวเพื่อการวิเคราะห์จุดเสี่ยงอย่างแม่นยำ</li>\n<li dir=\"ltr\">ออกแบบถนนเพื่อทุกคน: ปรับปรุงทางกายภาพของถนนและทางข้ามโดยยึดหลัก การออกแบบเพื่อทุกคน (Universal Design) เพื่อคุ้มครองกลุ่มเป้าหมายเปราะบาง เช่น เด็ก ผู้สูงอายุ และคนพิการ</li>\n</ol>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">1. ผลักดันพระราชบัญญัติถนนเพื่อความปลอดภัย</p>\n<ul>\n<li dir=\"ltr\">ผลักดันร่าง พ.ร.บ. ถนน เพื่อยกเลิก 7 พ.ร.บ. ที่เกี่ยวข้องและทดแทนด้วย 1 พ.ร.บ. ที่มีความครบถ้วนสมบูรณ์และถูกหลักวิชาการมากยิ่งขึ้น ซึ่งจะมีส่วนสำคัญในการกำหนดลำดับชั้นของถนน (Road Hierarchy)</li>\n<li dir=\"ltr\">กำหนด การออกแบบความเร็ว (Design Speed) ให้สอดคล้องกับลำดับชั้นถนนและการใช้งานจริง เพื่อลดโอกาสการเกิดอุบัติเหตุรุนแรง</li>\n</ul>\n<p dir=\"ltr\">2. จัดตั้งศูนย์ข้อมูลอุบัติเหตุแห่งชาติ</p>\n<ul>\n<li dir=\"ltr\">บูรณาการฐานข้อมูลอุบัติเหตุจาก สำนักงานตำรวจแห่งชาติ กระทรวงสาธารณสุข และบริษัทกลางคุ้มครองผู้ประสบภัยจากรถ จำกัด ให้เป็นระบบเดียวภายใน 1 ปี</li>\n<li dir=\"ltr\">มอบหมายให้ ศูนย์คมนาคมปลอดภัย ภายใต้กระทรวงคมนาคม เป็นหน่วยงานกลางในการสืบสวนและวิเคราะห์อุบัติเหตุเชิงลึก</li>\n</ul>\n<p dir=\"ltr\">3. จัดตั้ง \"ถนนความเร็วต่ำ\" ในเขตชุมชน</p>\n<ul>\n<li dir=\"ltr\">ทยอยปรับลดอัตราความเร็วสูงสุดในพื้นที่ปลอดภัย (Safety Zone) เช่น ถนนผ่านเขตเทศบาลและทางคู่ขนาน ภายใน 1 ปี</li>\n<li dir=\"ltr\">ติดตั้งป้ายประกาศความเร็วอัจฉริยะและอุปกรณ์อำนวยความปลอดภัยเพื่อสร้างความตระหนักรู้ให้แก่ผู้ขับขี่</li>\n</ul>\n<p dir=\"ltr\">4. ปฏิรูปทางข้ามปลอดภัย 100 แห่งแรก ภายใน 1 ปี</p>\n<ul>\n<li dir=\"ltr\">เร่งปรับปรุงทางข้ามที่มีความเสี่ยงสูง 100 แห่งภายในปีแรก โดยเน้นการออกแบบที่ให้ความสำคัญกับคนเดินเท้าเป็นอันดับแรก (Pedestrian Priority)</li>\n<li dir=\"ltr\">ติดตั้งอุปกรณ์ประกอบทางข้าม เช่น สัญญาณไฟแบบกดปุ่ม หรือการยกระดับทางข้ามให้สูงเท่ากับทางเท้าในจุดที่มีคนเดินหนาแน่น</li>\n</ul>\n<p dir=\"ltr\">5. ลงทุนในระบบเทคโนโลยีเพื่อยกระดับความปลอดภัยอย่างต่อเนื่อง เช่น</p>\n<ul>\n<li dir=\"ltr\">ลงทุนในระบบตรวจจับความเร็วและฝ่าไฟแดงอัตโนมัติ พร้อมใช้ปัญญาประดิษฐ์ (AI) ในการวิเคราะห์จุดเสี่ยงเชิงรุก</li>\n<li dir=\"ltr\">พัฒนาศูนย์ข้อมูลอุบัติเหตุแบบเรียลไทม์ (Real-time) เพื่อให้หน่วยงานเจ้าของถนนสามารถเข้าแก้ไขปัญหาทางกายภาพได้ทันทีเมื่อเกิดอุบัติเหตุซ้ำซาก</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}