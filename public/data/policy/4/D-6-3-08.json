{
  "policy": {
    "id": 112,
    "slug": "D-6-3-08",
    "type": "File",
    "title": "ส่งเสริมอุตสาหกรรมหนังสือ",
    "parentLevel1": {
      "id": 8,
      "slug": "D",
      "title": "โมเดลเศรษฐกิจใหม่"
    },
    "parentLevel2": {
      "id": 29,
      "slug": "D-6",
      "title": "ท่องเที่ยว กีฬา เศรษฐกิจสร้างสรรค์"
    },
    "parentLevel3": {
      "id": 68,
      "slug": "D-6-3",
      "title": "เศรษฐกิจสร้างสรรค์"
    },
    "summary": "รวมพลังรัฐและเอกชนออกแบบนโยบายหนังสือ มุ่งแก้ปัญหาจากต้นน้ำถึงปลายน้ำ เพื่อเปลี่ยนอุตสาหกรรมหนังสือไทยให้เป็นแรงขับเคลื่อนเศรษฐกิจหลัก",
    "budgetAmount": null,
    "timelineYears": null,
    "image": "60fe9a2d-82d3-4fe8-8fb9-b8aac04399dd",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">อุตสาหกรรมหนังสือไทยกำลังเผชิญกับปัญหาที่โครงสร้างเดิมไม่สามารถแก้ไขได้&nbsp;</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ช่องว่างทางกฎหมาย: </strong>กฎหมายหลักที่บังคับใช้อยู่ในปัจจุบันคือ พ.ร.บ.จดแจ้งการพิมพ์ พ.ศ. 2550 ซึ่งขาดบทบัญญัติที่ตอบสนองต่อบริบททางเศรษฐกิจและสังคมที่เปลี่ยนไป ไม่มีบทบัญญัติการส่งเสริมวัฒนธรรมการอ่านที่ชัดเจน จึงไม่เอื้อต่อการพัฒนาอุตสาหกรรมให้ทันโลกยุคใหม่</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ระบบนิเวศอุตสาหกรรมที่อ่อนแอ:</strong> ธุรกิจร้านหนังสือเครือข่ายขนาดใหญ่ มีบทบาทควบรวมทั้งเป็นสำนักพิมพ์ ร้านค้า และผู้จัดจำหน่าย ส่งผลกระทบต่อร้านหนังสืออิสระและสำนักพิมพ์รายย่อย ไม่สามารถแข่งขันได้ ประกอบกับต้นทุนการผลิตที่สูงขึ้น ทำให้ผู้ประกอบการไทยล้มหายตายจาก</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>วิชาชีพที่ขาดความมั่นคง: </strong>นักเขียนและบุคลากรสร้างสรรค์ส่วนใหญ่ไม่สามารถประกอบอาชีพเลี้ยงชีพได้เพียงอย่างเดียว ทำให้ขาดการผลิตผลงานที่มีคุณภาพอย่างต่อเนื่อง</p>\n</li>\n</ul>"
      },
      {
        "title": "พรรคประชาชนจะทำอะไร (WHAT)",
        "content": "<p dir=\"ltr\">เราเสนอให้มีการจัดตั้ง \"คณะกรรมการหนังสือและสิ่งพิมพ์แห่งชาติ\" เพื่อเป็นหน่วยงานหลักในการกำหนดทิศทางและแก้ปัญหาของอุตสาหกรรมหนังสือและสิ่งพิมพ์ ตั้งแต่ต้นน้ำถึงปลายน้ำ เช่น ปัญหาต้นทุนการผลิตสูง ขาดนักเขียนคุณภาพ การแข่งขันที่ไม่เป็นธรรมของร้านหนังสือ วัฒนธรรมการอ่านไม่เติบโต</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">จัดตั้ง &ldquo;คณะกรรมการหนังสือและสิ่งพิมพ์แห่งชาติ&rdquo; เป็นแกนหลักในการออกแบบนโยบาย ยุทธศาสตร์ แผนงานในการพัฒนาอุตสาหกรรมหนังสือร่วมกับภาครัฐ</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">จำนวนและสัดส่วน: 15 คน (รัฐ 4 คน เอกชน/ผู้ทรงคุณวุฒิ 11 คน) รัฐมนตรีประจำสำนักนายกรัฐมนตรี เป็นประธาน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">หน้าที่ของคณะกรรมการ&nbsp;</p>\n</li>\n<ol>\n<li dir=\"ltr\" aria-level=\"2\">\n<p dir=\"ltr\" role=\"presentation\">จัดทำนโยบาย แผน และยุทธศาสตร์เกี่ยวกับการพัฒนาอุตสาหกรรมหนังสือ และสิ่งพิมพ์ของประเทศ และดำเนินแผนงานเพื่อส่งเสริมอุตสาหกรรมหนังสือ ภายใต้งบดำเนินงาน 100 ล้านบาท/ปี</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">จัดทำและพัฒนาระบบฐานข้อมูลอุตสาหกรรมหนังสือและสิ่งพิมพ์ของประเทศ ให้เป็นศูนย์กลางข้อมูลเชิงสถิติ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ประสานงานกับหน่วยงานรัฐ เอกชน และภาคประชาสังคม เพื่อส่งเสริมความร่วมมือด้านอุตสาหกรรมหนังสือและสิ่งพิมพ์กับต่างประเทศ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">กำหนดมาตรการเพื่อคุ้มครองสิทธิเสรีภาพของผู้ประพันธ์ ผู้แปล บรรณาธิการ และผู้ออกแบบศิลปกรรม ในการแสดงออกด้านศิลปะ วัฒนธรรม และความคิดสร้างสรรค์</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">บริหารกองทุนหนังสือและสิ่งพิมพ์แห่งชาติ ให้เป็นกองทุนเพื่อส่งเสริมอุตสาหกรรมหนังสือและสิ่งพิมพ์ โดยมีงบประมาณกองทุนปีละ 100 ล้านบาท</p>\n</li>\n</ol>\n<li dir=\"ltr\" aria-level=\"1\">\n<p dir=\"ltr\" role=\"presentation\">ในคณะกรรมการฯ กำหนดให้มี &ldquo;คณะอนุกรรมการห้องสมุด&rdquo; แบ่งเป็น&nbsp;</p>\n</li>\n</ul>\n<ul>\n<li style=\"list-style-type: none;\">\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">พื้นที่จังหวัด: ให้มี คณะอนุกรรมการห้องสมุดระดับจังหวัด (จังหวัดละหนึ่งคณะ) โดยมีกรรมการคณะละ 7 คน แต่งตั้งจากผู้บริหารสำนักงานส่งเสริมการเรียนรู้ระดับจังหวัด และผู้แทนบรรณารักษ์ห้องสมุดประชาชนระดับจังหวัด&nbsp;</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">พื้นที่กรุงเทพมหานคร: ให้มีคณะอนุกรรมการห้องสมุดกรุงเทพมหานคร กรรมการจำนวน 7 คน แต่งตั้งจากผู้อำนวยการส่วนห้องสมุดและการเรียนรู้ ผู้บริหารสำนักงานส่งเสริมการเรียนรู้ประจำกรุงเทพมหานคร และผู้แทนบรรณารักษ์ประจำห้องสมุดเพื่อการเรียนรู้</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">หน้าที่ของคณะอนุกรรมการห้องสมุดฯ คือจัดทำรายชื่อหนังสือที่เหมาะสมแก่การจัดซื้อเข้าห้องสมุดทั่วประเทศ คราวละ 6 เดือน เสนอต่อกรมส่งเสริมการเรียนรู้ กระทรวงศึกษาธิการ และสำนักวัฒนธรรม กีฬา และการท่องเที่ยว กทม. ซึ่งเป็นหน่วยงานบริหารห้องสมุดทั่วประเทศ ให้พิจารณาจัดซื้อหนังสือตามที่เสนอ ซึ่งเป็นส่วนหนึ่งของการส่งเสริมวัฒนธรรมการอ่านให้เข้มแข็งมากขึ้น</p>\n</li>\n</ul>\n</li>\n<li>จัดตั้งสำนักงานคณะกรรมการหนังสือและสิ่งพิมพ์แห่งชาติ สังกัดสำนักนายกรัฐมนตรี ทำหน้าที่ฝ่ายเลขานุการของคณะกรรมการฯ</li>\n</ul>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}