{
  "policy": {
    "id": 106,
    "slug": "B-3-7",
    "type": "File",
    "title": "ความมั่นคงไทยบนฐานสันติภาพเมียนมา",
    "content": null,
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 14,
      "slug": "B-3",
      "title": "ความมั่นคงใหม่"
    },
    "summary": "ดันไทยเป็นผู้นำสันติภาพเมียนมา ปราบมาเฟียชายแดน ตัดท่อน้ำเลี้ยงสงคราม ใช้เทคโนโลยีคุมส่วย เพื่อความมั่นคงและเศรษฐกิจที่ยั่งยืน",
    "budgetAmount": null,
    "timelineYears": null,
    "image": "ea387a7e-d1e0-4850-90f8-8f5950ccbc91",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">วิกฤตในประเทศเมียนมาส่งผลกระทบโดยตรงต่อความมั่นคง เศรษฐกิจ และสิทธิมนุษยชนของประเทศไทย ดังนี้</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ภัยคุกคามข้ามชาติและเศรษฐกิจสีเทา: </strong>พื้นที่ชายแดนถูกครอบงำด้วยระบบ \"เงินเร็ว&ndash;โตเร็ว\" ที่เชื่อมโยงกับการฟอกเงิน อาชญากรรมไซเบอร์ สแกมเมอร์ ยาเสพติด และการค้ามนุษย์ ซึ่งกระทบต่อความมั่นคงของพลเมืองไทยโดยตรง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปัญหาคอร์รัปชันตามแนวชายแดน:</strong> การทุจริตของเจ้าหน้าที่รัฐบางส่วนกลายเป็น \"คอขวด\" ที่เอื้อให้ไทยกลายเป็นทางผ่านและโครงสร้างสนับสนุนเครือข่ายอาชญากรรม</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>วิกฤตด้านมนุษยธรรม: </strong>การสู้รบที่ยืดเยื้อสร้างภาระมนุษยธรรมในการดูแลผู้ลี้ภัยและผลักดันให้กลุ่มเปราะบางเข้าสู่วงจรเศรษฐกิจผิดกฎหมายและความรุนแรงมากขึ้น</p>\n</li>\n</ul>"
      },
      {
        "title": "เราจะทำอะไร (WHAT)",
        "content": "<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ตัดวงจรอาชญากรรมและคอร์รัปชัน: </strong>ด้วยการยกระดับการบังคับใช้กฎหมายตามแนวชายแดนให้โปร่งใส เพื่อปกป้องความมั่นคงของไทย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สนับสนุนประชาธิปไตยในเมียนมา:</strong> โดยยืนยันว่าอนาคตเมียนมาต้องตัดสินโดย &ldquo;คนเมียนมา&rdquo; โดยประเทศไทยพร้อมเป็นผู้อำนวยความสะดวกในการสร้างสันติภาพในเมียนมา เปิดให้มีเวทีการพูดคุยเพื่อสร้างอนาคตใหม่ของเมียนมา ทั้งนี้บนจุดยืนที่จะสนับสนุนให้เมียนมากลับสู่เส้นทางประชาธิปไตยและไม่ใช้ความรุนแรงในการทำร้ายพลเรือน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>มาตรการตัดท่อน้ำเลี้ยงสงคราม: </strong>โดยทำให้ไทย &ldquo;ไม่เป็นช่องทาง&rdquo; ของเงิน อาวุธ วัสดุหรือบริการที่เอื้อการทำสงคราม และเครือข่ายฟอกเงินที่เกี่ยวข้องกับการละเมิดสิทธิร้ายแรง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>หนุนกลไกอาเซียน:</strong> สนับสนุนฉันทามติ 5 ข้อของอาเซียน (5-Point Consensus) โดยเฉพาะการหยุดยิงและกระจายความช่วยเหลือทางมนุษยธรรม โดยให้ไทยเป็นจุดศูนย์กลางในการบริหารจัดการ</p>\n</li>\n</ol>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">การขับเคลื่อนนโยบายจะทำผ่าน 6 กลไกเชิงยุทธศาสตร์ ดังนี้:</p>\n<p><strong>1. จัดตั้งสำนักงานผู้แทนพิเศษด้านเมียนมา</strong></p>\n<p dir=\"ltr\">จัดตั้ง สำนักงานผู้แทนพิเศษด้านเมียนมา เพื่อให้มีการกำหนดนโยบายในรูปแบบ \"ศูนย์รวมอำนาจการตัดสินใจเดียว\" (Single Command) โดยทำงานร่วมกับ <strong>สภาความมั่นคงแห่งชาติ</strong> กระทรวงการต่างประเทศ กระทรวงกลาโหม และศูนย์สั่งการชายแดนในจังหวัดที่เกี่ยวข้อง เพื่อให้การตอบสนองต่อสถานการณ์มีความต่อเนื่องและไม่ยึดติดกับตัวบุคคล</p>\n<p><strong>2. ใช้องค์ความรู้และเครือข่ายผู้เชี่ยวชาญด้านชนกลุ่มน้อยอย่างเป็นระบบ</strong></p>\n<p dir=\"ltr\">พัฒนาเครือข่ายความร่วมมือและข่าวกรองกับกลุ่มชาติพันธุ์ เพื่อปราบปรามยาเสพติดและอาชญากรรมข้ามชาติ ภายใต้กรอบที่โปร่งใส ตรวจสอบได้ และยึดผลประโยชน์ของชาติเป็นที่ตั้ง</p>\n<p><strong>3. วางตำแหน่งไทยใหม่ในการเจรจาและถ่วงดุลมหาอำนาจ</strong></p>\n<p dir=\"ltr\">ใช้ตำแหน่งทางภูมิศาสตร์และยุทธศาสตร์แร่หายาก (Rare Earths) เป็นเครื่องมือเพิ่มอำนาจต่อรองกับมหาอำนาจ ควบคู่กับการใช้เศรษฐกิจชายแดนและระบบโลจิสติกส์ เพื่อให้ไทยกลับมาเป็นผู้เล่นหลักในเวทีระหว่างประเทศและไม่ตกเป็นเพียงผู้รับผลกระทบจากความขัดแย้ง</p>\n<p><strong>4. ทำงานกับทุกฝ่าย แบบ Myanmar-led และไม่เลือกข้าง</strong></p>\n<p dir=\"ltr\">ยึดหลัก <strong>&ldquo;ประเทศเมียนมานำโดยคนเมียนมา&rdquo; (Myanmar-led) </strong>โดยไม่เลือกข้างทางการเมือง โดยเน้นความร่วมมือกับทุกฝ่ายเฉพาะในมิติมนุษยธรรม การคุ้มครองพลเรือน และการปราบปรามอาชญากรรมข้ามชาติอย่างจริงจัง ภายใต้หลักการที่จะไม่ยอมให้ประเทศไทยถูกใช้เป็นฐานกำลังในการต่อสู้ หรือเป็นช่องทางสนับสนุนการฟอกเงินและการละเมิดสิทธิมนุษยชนทุกรูปแบบ พร้อมทั้งผลักดันการหยุดยิงและเปิดช่องทางความช่วยเหลือทางมนุษยธรรมอย่างปลอดภัยตามกรอบของ <strong>อาเซียน และ องค์การสหประชาชาติ</strong> เพื่อตัดวงจรความยากจนที่ผลักดันพลเรือนเข้าสู่เศรษฐกิจผิดกฎหมาย</p>\n<p><strong>5. การปฏิรูปธรรมาภิบาลชายแดนและเทคโนโลยี</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปราบปรามส่วยชายแดน: </strong>ลงโทษเจ้าหน้าที่รัฐที่เอื้อประโยชน์ธุรกิจสีเทาอย่างเด็ดขาด ทั้งทางวินัยและอาญา พร้อมระบบยึดทรัพย์</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>นวัตกรรมตรวจสอบ: </strong>นำเทคโนโลยีเครื่องสแกน, ภาพถ่ายดาวเทียม และโดรน มาใช้สกัดกั้นการลักลอบขนส่งสิ่งผิดกฎหมาย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ระบบร้องเรียนปลอดภัย: </strong>จัดตั้งระบบรับเรื่องร้องเรียนที่คุ้มครองผู้ให้ข้อมูลและมาตรการหมุนเวียนตัวบุคคลที่ปฏิบัติหน้าที่ในตำแหน่งที่เสี่ยงต่อการคอร์รัปชัน&nbsp;</p>\n</li>\n</ul>\n<p><strong>6. ใช้บทบาทอาเซียนอย่างสมจริง แต่ไม่ยึดติด</strong></p>\n<p dir=\"ltr\">ทำงานร่วมกับอาเซียนในสิ่งที่ทำได้จริง โดยไทยต้องเป็นแกนนำในการริเริ่ม เนื่องจากเป็นประเทศที่ได้รับผลกระทบโดยตรงมากที่สุด และพร้อมดำเนินนโยบายทวิภาคีเพื่อปกป้องผลประโยชน์ของไทยทันทีเมื่อจำเป็น</p>\n<p>&nbsp;</p>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}