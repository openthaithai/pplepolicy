{
  "policy": {
    "id": 39,
    "slug": "D-5-2",
    "type": "File",
    "title": "“มุ่งเหนือ-ลงใต้” นโยบายการค้าต่างประเทศใหม่ในรัฐบาลประชาชน",
    "content": null,
    "parentLevel1": {
      "id": 8,
      "slug": "D",
      "title": "โมเดลเศรษฐกิจใหม่"
    },
    "parentLevel2": {
      "id": 28,
      "slug": "D-5",
      "title": "วางยุทธศาสตร์ไทยบนเวทีโลก"
    },
    "summary": "ดึงเทคโนโลยีเอเชียเหนือ รุกตลาดใหม่ซีกโลกใต้ แก้ปัญหาสินค้าจีนทะลักและตลาดสหรัฐฯ หดตัว ผ่านการทูตเชิงรุกและผนึกกำลังอาเซียนเพิ่มอำนาจต่อรองระดับโลก",
    "budgetAmount": null,
    "timelineYears": null,
    "image": "69aca526-825d-49e1-999c-6bd6ad6a15dc",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ประเทศไทยกำลังตกอยู่ในสภาวะ \"สามบีบ\" จากสงครามการค้าโลกที่สร้างผลกระทบให้ระบบเศรษฐกิจไทยในหลายทิศทาง&nbsp;&nbsp;</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บีบจากสหรัฐฯ (ตลาดหด):</strong> สหรัฐฯ ตั้งกำแพงภาษีเพื่อลดการพึ่งพาสินค้าจากต่างชาติ ทำให้ไทยส่งออกสินค้าไปยังตลาดหลักที่มีสัดส่วนถึง 20% ได้น้อยลง<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บีบจากจีน (ทะลักไทย):</strong> จีนส่งออกไปสหรัฐฯ ได้น้อยลงจึงระบายสินค้ามาไทยแทน ด้วยราคาที่ถูกกว่าทำให้ผู้ผลิตไทยสู้ไม่ไหวและต้องทยอยปิดตัว<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บีบจากตลาดโลก (กำลังซื้อลด):</strong> ตลาดอื่นๆ ทั่วโลกหดตัวลง เพราะมหาอำนาจทั้งสหรัฐฯ และจีนต่างลดปริมาณการซื้อสินค้าจากต่างประเทศ</p>\n</li>\n</ol>\n<p dir=\"ltr\">ซ้ำเติมด้วยปัญหาภายในคือ สินค้าไทยเริ่มขาดความน่าสนใจ เพราะผู้ผลิตไทยขาดการลงทุนด้านเทคโนโลยีและพัฒนากระบวนการผลิตมานาน ทำให้ไม่สามารถแข่งขันกับคู่แข่งในตลาดโลกได้</p>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">กำหนดยุทธศาสตร์การค้าและการลงทุนระหว่างประเทศใหม่ เรียกว่ายุทธศาสตร์ &ldquo;มุ่งเหนือ-ลงใต้&rdquo; (Look North, Go South)</p>\n<p dir=\"ltr\">1. <strong>&ldquo;มุ่งเหนือ&rdquo; (Look North): ดึงเทคโนโลยีและเงินทุนจากกลุ่มประเทศอุตสาหกรรมเอเชียตะวันออก</strong> โดยอิงตามความต้องการเฉพาะของแต่ละประเทศ:</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ญี่ปุ่น: เจรจาการลงทุนด้วยกรอบความคิดแบบโลกสมัยใหม่ ขยับจากการผลิตเครื่องยนต์สันดาป สู่ซอฟต์แวร์ หุ่นยนต์ และเศรษฐกิจสร้างสรรค์ (เช่น เกมและแอนิเมชัน) โดยอาศัยความเชี่ยวชาญของญี่ปุ่น ผสานกับแรงงานฝีมือของไทย<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">จีน: ใช้พลังการผลิตของจีนเป็นสปริงบอร์ดสู่ยุคพลังงานสะอาด (EV, แบตเตอรี่, เซมิคอนดักเตอร์) เพื่อเปลี่ยนประเทศไทยให้เข้าสู่ยุคพลังงานสะอาดเร็วขึ้น เพิ่มเงื่อนไขด้านการถ่ายทอดเทคโนโลยีและการใช้ซัพพลายเชนของผู้ผลิตไทยในการลงทุน<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">เกาหลีใต้: ชูจุดแข็งของภาคอุตสาหกรรมไทยที่มีความพร้อมด้านสาธารณูปโภค เพื่อเป็นทางเลือกในการกระจายความเสี่ยงนอกเหนือจากการลงทุนในเวียดนาม<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ไต้หวัน: เจรจาเพิ่มเติมเรื่องการลงทุนอุตสาหกรรมไฮเทค เซมิคอนดักเตอร์ ชิป อิเล็กทรอนิกส์ เน้นที่การกระจายความเสี่ยงของการลงทุนนอกเกาะไต้หวัน เพื่อเลี่ยงความขัดแย้งจากภูมิรัฐศาสตร์โลก</p>\n</li>\n</ul>\n<p dir=\"ltr\">2. <strong>&ldquo;ลงใต้&rdquo; (Go South): บุกตลาดส่งออกใหม่ในซีกโลกใต้ (Global South)</strong> รุกคืบสู่ตลาดที่มีกำลังซื้อใหม่ใน อินโดนีเซีย เอเชียใต้ ตะวันออกกลาง แอฟริกา และละตินอเมริกา โดยใช้จุดแข็งของไทยด้านสินค้าอุปโภคบริโภค รถยนต์ และอิเล็กทรอนิกส์ เจาะกลุ่มชนชั้นกลางที่กำลังเติบโตในประเทศกลุ่มนี้</p>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บูรณาการ \"ทีมไทยแลนด์\":</strong> ประสานงานระหว่างกระทรวงการต่างประเทศ กระทรวงพาณิชย์ และหน่วยงานที่เกี่ยวข้องด้านการค้าการลงทุน เพื่อสร้าง \"คลังสมอง\" นโยบายการต่างประเทศของรัฐบาล และส่งทีมผู้เชี่ยวชาญการค้าเฉพาะประเทศนั้นไปประจำในพื้นที่ เพื่อศึกษาความต้องการเฉพาะเชิงลึก เช่น สินค้าฮาลาลสำหรับโลกมุสลิม<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การทูตระดับรัฐต่อรัฐ:</strong> นายกรัฐมนตรีและทีมเศรษฐกิจต้องเดินทางไปเจรจาการค้าการลงทุนด้วยตนเองเพื่อสร้างความเชื่อมั่นและแสดงถึงความจริงจัง โดยเฉพาะกับกลุ่มประเทศ Look North ส่วนประเทศกลุ่ม Go South ที่สำคัญ ต้องมีคณะของตัวแทนระดับสูงในรัฐบาลไทยเดินทางไปด้วยตัวเอง<br><br></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>รวมกลุ่มอาเซียนเพื่อต่อรอง:</strong> ผนึกกำลังกับเพื่อนบ้านที่มีศักยภาพด้านอุตสาหกรรมอย่าง มาเลเซีย เวียดนาม และสิงคโปร์ เพื่อเจรจาการค้าในระดับกลุ่มประเทศ (Bloc-to-Bloc) เพิ่มอำนาจต่อรองเหนือกว่าการเจรจาเดี่ยว</p>\n</li>\n</ol>\n<p>&nbsp;</p>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}