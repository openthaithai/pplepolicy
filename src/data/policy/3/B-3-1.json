{
  "policy": {
    "id": 98,
    "slug": "B-3-1",
    "type": "File",
    "title": "กาสีส้ม ล้มทุนเทา-สแกมเมอร์",
    "content": null,
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 14,
      "slug": "B-3",
      "title": "ความมั่นคงใหม่"
    },
    "summary": "ยกระดับปราบสแกมเมอร์เป็นวาระแห่งชาติด้วยยุทธศาสตร์ 3 ชั้น ปิดรูรั่วระบบการเงิน ทลายฐานที่มั่นชายแดน และเชื่อมโยงเครือข่ายระดับโลกร่วมแก้ปัญหาอย่างเบ็ดเสร็จ",
    "budgetAmount": null,
    "timelineYears": null,
    "image": "d552c48f-9826-45c4-b931-bb5504533ee9",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<ol>\n<li dir=\"ltr\" role=\"presentation\"><strong>ประเทศไทยตกเป็น \"เหยื่อ&ndash;ทางผ่าน&ndash;แหล่งฟอกเงิน\" ไปพร้อมกัน</strong>: ประเทศไทยเผชิญความเสียหายทางเศรษฐกิจจากแก๊งสแกมเมอร์ปีละนับแสนล้านบาท โดยขบวนการอาชญากรใช้ไทยเป็นทั้งตลาดหลอกลวงเหยื่อ ทางผ่านเงินผิดกฎหมาย และจุดฟอกเงินผ่านระบบธนาคาร สินทรัพย์ดิจิทัล และบริษัทบังหน้า ซึ่งส่งผลกระทบโดยตรงต่อเสถียรภาพทางเศรษฐกิจและความปลอดภัยของประชาชน<br><br></li>\n<li dir=\"ltr\" role=\"presentation\"><strong>\"สงครามลูกผสม\" (Hybrid Warfare) ต่อความมั่นคงชาติ</strong>: นี่ไม่ใช่เพียงคดีฉ้อโกงทั่วไป แต่เป็นสงครามที่เครือข่ายทุนสีเทาใช้เทคโนโลยีการเงินสมัยใหม่ การบิดเบือนข้อมูล และการคอร์รัปชันเจ้าหน้าที่รัฐ เข้ากดทับอธิปไตยทางเศรษฐกิจและระบบยุติธรรมของไทย โดยใช้ทรัพยากรเงินและข้อมูลเป็นอาวุธแทนการใช้กำลังทหาร<br><br></li>\n<li dir=\"ltr\" role=\"presentation\"><strong>ชายแดนลุ่มน้ำโขงคือ \"ศูนย์กลางโรงงานสแกม\" ของโลก</strong>: พื้นที่ชายแดนไทยและประเทศเพื่อนบ้าน (กัมพูชา เมียนมา ลาว) กลายเป็นฐานปฏิบัติการขนาดใหญ่ที่แก๊งสแกมเมอร์ใช้แรงงานบังคับและการค้ามนุษย์ สร้างรายได้มหาศาลจนมีสัดส่วนสำคัญต่อ GDP ของบางประเทศในภูมิภาค ส่งผลให้เกิดภัยคุกคามข้ามพรมแดนที่ทำลายเสถียรภาพของภูมิภาคโดยตรง<br>&nbsp;</li>\n<li dir=\"ltr\" role=\"presentation\"><strong>ทุนสีเทาแทรกซึมและ \"กินรวบรัฐ\" (State Capture)</strong>: เงินผิดกฎหมายถูกนำมาฟอกผ่านการกว้านซื้ออสังหาริมทรัพย์และกิจการต่างๆ ทำลายการแข่งขันที่เสรี และเปิดช่องให้เจ้าหน้าที่รัฐหรือนักการเมืองบางกลุ่ม \"ขายอำนาจ\" เพื่อคุ้มครองเครือข่ายผิดกฎหมาย จนเกิดปัญหาการกินรวบรัฐที่กลุ่มทุนนอกกฎหมายสามารถกำหนดทิศทางประเทศได้ในระยะยาว<br>&nbsp;</li>\n<li dir=\"ltr\" role=\"presentation\"><strong id=\"docs-internal-guid-f25a0f00-7fff-6cac-7814-24691de8c755\">ระบบกฎหมายและกลไกบังคับใช้ \"ตามไม่ทัน\" อาชญากรรม: </strong>กฎหมายฟอกเงิน ค้ามนุษย์ และอาชญากรรมคอมพิวเตอร์ ยังไม่รองรับรูปแบบการทำผิดผ่านคริปโตและแพลตฟอร์มออนไลน์ อีกทั้งการยึดอายัดทรัพย์ข้ามแดนมีข้อจำกัดสูง และหน่วยงานรัฐทำงานแบบแยกส่วน ทำให้ขาดประสิทธิภาพในการปราบปรามอย่างจริงจัง</li>\n</ol>"
      },
      {
        "title": "เราจะทำอะไร (WHAT)",
        "content": "<p dir=\"ltr\">นโยบายของพรรคประชาชนเสนอกรอบใหญ่ 3 มิติ</p>\n<p dir=\"ltr\">มิติที่หนึ่ง ยกระดับปัญหาเป็น &ldquo;วาระแห่งชาติ&rdquo; และสงครามกับทุนสีเทา</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ประกาศให้การปราบปรามแก๊งสแกมเมอร์ การฟอกเงิน และการค้ามนุษย์ เป็นภารกิจเร่งด่วนสูงสุดระดับชาติ เพื่อระดมสรรพกำลังจากทุกหน่วยงานมาจัดการปัญหาอย่างจริงจัง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยกระดับการมองปัญหาจากเดิมที่เป็นเพียง \"คดีฉ้อโกงออนไลน์รายบุคคล\" ให้เป็นการรับมือกับ \"องค์กรอาชญากรรมข้ามชาติและเครือข่ายทุนสีเทา\" ที่เป็นภัยต่อความมั่นคงในระดับโครงสร้าง</p>\n</li>\n</ul>\n<p dir=\"ltr\">มิติที่สอง กำหนดยุทธศาสตร์ 3 ชั้น เพื่อถอนรากถอนโคนทุนสีเทา</p>\n<ol>\n<li dir=\"ltr\" aria-level=\"1\">\n<h4 dir=\"ltr\" role=\"presentation\">ชั้นในประเทศ: ทำให้ไทย &ldquo;ยากต่อการยึดครองด้วยทุนสีเทา&rdquo;</h4>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">วอร์รูมระดับชาติ: ตั้งศูนย์ปฏิบัติการต่อต้านสแกมแห่งชาติ (National Anti-Scam War Room) บูรณาการการทำงานแบบเรียลไทม์ระหว่าง ตำรวจไซเบอร์, DSI, ปปง., ธปท., ก.ล.ต., กสทช., และอัยการ ร่วมกับหน่วยงานต่างประเทศ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ธนาคารและค่ายมือถือต้องร่วมรับผิดชอบ: บังคับใช้กฎหมาย (พ.ร.ก. ไซเบอร์ฯ มาตรา 8/10) ให้สถาบันการเงิน ผู้ให้บริการเครือข่ายมือถือ ผู้ให้บริการหลักทรัพย์ ที่ไม่ได้ปฏิบัติตามหลักเกณฑ์ของ ธปท., กสทช., ก.ล.ต. ร่วมรับผิดชอบต่อผู้เสียหาย เพื่อเป็นกุศโลบายให้ปรับปรุงระบบความมั่นคงปลอดภัยเพื่อคุ้มครองประชาชน</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ปิดช่องโหว่การเงิน: เสริมมาตรการยืนยันตัวตน (KYC) และการตรวจสอบเส้นทางเงิน (AML) ให้เข้มข้น เพื่อกำจัดบัญชีม้าและการฟอกเงินผ่านธนาคารและคริปโตเคอร์เรนซี</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ใช้ระบบ &ldquo;ตีตรวนบัญชีม้า&rdquo; (เช่น การระงับสิทธิ์ทำธุรกรรมทุกธนาคาร) และใช้แนวคิด &ldquo;ยึดทรัพย์ก่อน สอบสวนทีหลัง&rdquo; ในกรณีที่มีหลักฐานชัดเจน เพื่อหยุดการย้ายทรัพย์สินให้ทันท่วงที</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">เยียวยาผู้เสียหาย: จัดตั้ง กองทุนชดเชยเหยื่อ โดยนำเงินและทรัพย์สินที่ยึดได้จากกลุ่มอาชญากรมาคืนให้แก่ผู้เสียหาย</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">กวาดบ้านตัวเอง: เอาผิดเจ้าหน้าที่รัฐและนักการเมืองที่พัวพันกับทุนสีเทาอย่างเด็ดขาด พร้อมมีมาตรการคุ้มครอง ผู้แจ้งเบาะแส (Whistleblower) อย่างจริงจัง</p>\n</li>\n</ul>\n</li>\n<li dir=\"ltr\"><strong>ชั้นชายแดน&ndash;ลุ่มน้ำโขง: เปลี่ยนจุดเปราะบางเป็น &ldquo;ด่านหน้าของโลก&rdquo;</strong>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">รุกถึงจุดเสี่ยง: ตั้งชุดปฏิบัติการร่วมกับประเทศเพื่อนบ้านเพื่อทลายฐานที่มั่นในจุดยุทธศาสตร์ เช่น ปอยเปต, สีหนุวิลล์ และสามเหลี่ยมทองคำ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">แลกเปลี่ยนข้อมูลล่าตัว: ตั้ง ศูนย์ข่าวกรองอนุภูมิภาคแม่โขง เพื่อแชร์ข้อมูลบัญชีต้องสงสัย เส้นทางเงิน และพิกัดค่ายสแกมแบบทันเหตุการณ์</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยกระดับนโยบายชายแดน: ปรับนโยบายบริหารจัดการชายแดนให้เน้นการปราบปรามอาชญากรรมข้ามชาติเป็นลำดับต้นๆ ไม่จำกัดอยู่แค่เรื่องแรงงานหรือการค้าทั่วไป</p>\n</li>\n</ul>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">&nbsp;<strong>ชั้นโลก: ทำให้ &ldquo;โลกทั้งใบเป็นพันธมิตรของไทย&rdquo;</strong></p>\n</li>\n</ol>\n<ul>\n<li style=\"list-style-type: none;\">\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ผู้นำอาเซียนปราบไซเบอร์: ผลักดัน แผนปฏิบัติการร่วมอาเซียน ด้านอาชญากรรมไซเบอร์และสแกม และตั้งศูนย์ประสานงานกลางเพื่อเชื่อมต่อกับกลุ่มประเทศเทคโนโลยีสูง เช่น สหรัฐฯ, จีน, ญี่ปุ่น และยุโรป</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ทีมสอบสวนสากล: จัดตั้ง ชุดสืบสวนร่วม (Joint Investigation Teams - JITs) กับประเทศคู่ค้า</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยกระดับมาตรฐานสากล: ใช้กลไกตรวจจับการฟอกเงินระดับโลก เช่น FATF, FinCEN และ FIU เพื่อติดตามเงินผิดกฎหมายที่ไหลออกนอกประเทศ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ทวงคืนทรัพย์สินข้ามชาติ: ผลักดันข้อตกลงในการเฉลี่ยทรัพย์เพื่อนำสินทรัพย์หรือคริปโตที่รัฐบาลต่างประเทศยึดได้ กลับมาคืนให้แก่เหยื่อชาวไทย</p>\n</li>\n</ul>\n</li>\n</ul>\n<h3 dir=\"ltr\">มิติที่สาม ปฏิรูปกฎหมายและกระบวนการยุติธรรม</h3>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ปรับปรุงกฎหมายหลักให้ทันสมัย: เร่งแก้ไขและบังคับใช้กฎหมายสำคัญ 4 ฉบับ ได้แก่ พ.ร.บ. ป้องกันและปราบปรามการฟอกเงิน, พ.ร.บ. ป้องกันและปราบปรามการค้ามนุษย์, พ.ร.บ. ว่าด้วยการกระทำความผิดเกี่ยวกับคอมพิวเตอร์ และ พ.ร.บ. ส่งผู้ร้ายข้ามแดน ให้รองรับการปราบปรามอาชญากรรมยุคใหม่</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ตรากฎหมายคุมการเงินดิจิทัล: ร่าง พ.ร.บ. กำกับบริการการเงินดิจิทัล เพื่อสร้างมาตรฐานการส่งข้อมูลผู้โอน-ผู้รับ (Travel Rule), เพิ่มอำนาจการอายัดสินทรัพย์ดิจิทัลที่รวดเร็ว และรองรับการใช้พยานหลักฐานอิเล็กทรอนิกส์ในชั้นศาล</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยกระดับกลไกตุลาการเฉพาะทาง: จัดตั้ง หน่วยอัยการพิเศษ และ แผนกคดีพิเศษในศาล เพื่อพิจารณาคดีฟอกเงินและอาชญากรรมข้ามชาติโดยเฉพาะ</p>\n</li>\n</ul>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">แบ่งการดำเนินการออกเป็น 3 ระยะ</p>\n<h4 dir=\"ltr\">ระยะสั้น (ภายใน 1 ปี): &ldquo;หยุดเลือดไหล &ndash; ปิดรูรั่วหลัก&rdquo;</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">จัดตั้งวอร์รูมระดับชาติ (National Anti-Scam War Room):</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">สร้างศูนย์สั่งการเชื่อมข้อมูลเรียลไทม์ระหว่าง ตำรวจไซเบอร์, DSI, ปปง., ธปท., ก.ล.ต., กสทช., กระทรวงต่างประเทศ (MFA) และอัยการ</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">บังคับใช้มาตรา 8/10 ของ พ.ร.ก. ไซเบอร์ฯ ฉบับที่ 2 อย่างจริงจัง เร่งกฎหมายลูกเพื่อคุ้มครองและชดเชยผู้เสียหายทันที</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ส่งชุดปฏิบัติการลงพื้นที่จังหวัดชายแดนสำคัญเพื่อจบปัญหาการทำงานล่าช้าหรือการโยนเรื่องระหว่างหน่วยงาน</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยกระดับเทคโนโลยีปราบอาชญากรรม:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ใช้เครื่องมือวิเคราะห์ธุรกรรมบล็อกเชน (Blockchain Analytics) เพื่อตามสืบและอายัดคริปโตเคอร์เรนซีที่ถูกโกงไป</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">บังคับให้สถาบันการเงินและผู้ให้บริการสินทรัพย์ดิจิทัล (VASP) รายงานธุรกรรมต้องสงสัยอย่างเข้มงวด</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ระบบ &ldquo;ตีตรวนบัญชีม้า&rdquo;:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ประสานธนาคารและค่ายมือถือ เพิ่มความเข้มงวดในการเปิดบัญชีหรือซิมใหม่</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ใช้ระบบอายัดและแจ้งเตือนบัญชีต้องสงสัยแบบเกือบเรียลไทม์ เมื่อพบพฤติกรรมเงินไหลออกต่างประเทศผิดปกติ</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ช่วยเหลือเหยื่อและปราบทุจริต:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ตั้งทีมเฉพาะกิจช่วยคนไทยที่ถูกหลอกไปทำงานค่ายสแกมในประเทศเพื่อนบ้าน พร้อมสายด่วนติดตามเคสข้ามพรมแดน</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">เอาผิดเจ้าหน้าที่รัฐ&ndash;นักการเมืองที่เกี่ยวข้อง</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ผนึกกำลัง ป.ป.ช., ป.ป.ท. และ ปปง. สืบเส้นทางเงินเอาผิดนักการเมืองและเจ้าหน้าที่รัฐที่พัวพันทุนสีเทา พร้อมคุ้มครองผู้แจ้งเบาะแส (Whistleblower)</p>\n</li>\n</ul>\n</ul>\n<h4 dir=\"ltr\">ระยะกลาง (1&ndash;3 ปี): &ldquo;ปรับโครงสร้างกฎหมาย &ndash; เครื่องมือรัฐ&rdquo;</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">อัปเกรดกฎหมายให้เท่าทันโลก:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">เพิ่มกฎระเบียบการส่งข้อมูลธุรกรรม (Travel Rule) และขยายคำนิยาม \"องค์กรอาชญากรรมข้ามชาติ\" ให้ครอบคลุมการหลอกลวงออนไลน์</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">แก้ไขกฎหมายค้ามนุษย์ให้ระบุความผิดเรื่อง \"การบังคับทำสแกม\" ไว้อย่างชัดเจน</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยึดทรัพย์เชิงรุกเพื่อเยียวยา:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ตั้งทีมผสม (ปปง. + ตำรวจ + สรรพากร + อัยการ) และเพิ่มช่องทางให้ศาลสั่งยึดทรัพย์ชั่วคราวได้รวดเร็วขึ้นก่อนเงินถูกโยกย้าย</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">นำทรัพย์สินที่ยึดมาได้เข้าสู่ \"กองทุนชดเชยเหยื่อ\" เพื่อคืนเงินให้ผู้เสียหาย</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">สร้างเครือข่ายความมั่นคงระดับภูมิภาค:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">บริหารจัดการศูนย์ข่าวกรองลุ่มน้ำโขงเพื่อแชร์ข้อมูลเส้นทางเงินและพิกัดค่ายสแกมร่วมกับประเทศเพื่อนบ้าน</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">สร้างภูมิคุ้มกันดิจิทัล:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ทำแคมเปญ &ldquo;รู้ทันสแกม&rdquo; ร่วมกับแพลตฟอร์มเอกชน และบรรจุวิชาความฉลาดทางดิจิทัลและการเงิน (Digital &amp; Financial Literacy) ในหลักสูตรการศึกษาและการฝึกอบรมแรงงาน</p>\n</li>\n</ul>\n</ul>\n<h4 dir=\"ltr\">ระยะยาว (มากกว่า 3 ปี): &ldquo;ออกแบบสถาปัตยกรรมความมั่นคงใหม่&rdquo;</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยกระดับบทบาทไทยในเวทีโลก:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ผลักดันแผนปฏิบัติการอาเซียนและตั้งศูนย์ประสานงานอาชญากรรมไซเบอร์อาเซียนพร้อมฐานข้อมูลอาชญากรร่วมกัน</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ทำ MOU จัดตั้งชุดสืบสวนร่วม (Joint Investigation Teams) กับประเทศมหาอำนาจด้านเทคโนโลยี ในคดีใหญ่&nbsp;</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ปฏิรูประบบการเงินและยุติธรรม:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ตรา พ.ร.บ. บริการการเงินดิจิทัล เพื่อคุมเข้มแพลตฟอร์มการเงินออนไลน์ทุกประเภท</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">พัฒนาระบบ KYC แบบเชื่อมโยงฐานข้อมูลรัฐและธนาคารแบบเรียลไทม์</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ตั้งแผนกคดีพิเศษในศาลและหน่วยอัยการพิเศษสำหรับคดีฟอกเงิน-สแกม-ค้ามนุษย์ข้ามชาติ พร้อมปรับระเบียบการรับรองพยานหลักฐานดิจิทัลให้รวดเร็วขึ้น</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">กลไกบริหารระดับชาติที่ยั่งยืน:</p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ตั้ง &ldquo;คณะกรรมการนโยบายการปราบปรามแก๊งสแกมและอาชญากรรมข้ามชาติ&rdquo; โดยมีนายกฯ หรือรองนายกฯ ฝ่ายความมั่นคง เป็นประธาน</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">กำหนดให้มีการรายงานความคืบหน้าต่อรัฐสภาสม่ำเสมอ เพื่อให้การปราบทุนสีเทาเป็นวาระแห่งชาติที่ไม่ขึ้นอยู่กับวาระของรัฐบาลใดรัฐบาลหนึ่ง</p>\n</li>\n</ul>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}