{
  "policy": {
    "id": 109,
    "slug": "D-7-5",
    "type": "File",
    "title": "ไฟฟ้าประชาชน เปลี่ยนหลังคาบ้านเป็นเงิน ",
    "content": null,
    "parentLevel1": {
      "id": 8,
      "slug": "D",
      "title": "โมเดลเศรษฐกิจใหม่"
    },
    "parentLevel2": {
      "id": 30,
      "slug": "D-7",
      "title": "พลังงาน"
    },
    "summary": "ติดโซลาร์รูฟท็อปผ่อนได้ ไม่ต้องมีเงินก้อน ไฟส่วนเกินขายคืนรัฐสร้างรายได้ เพิ่มโควตารับซื้อทันที 1,500 เมกะวัตต์ พร้อมปรับค่าสายส่งเป็นธรรม เพื่อพลังงานสะอาดของประชาชนทุกคน",
    "budgetAmount": null,
    "timelineYears": null,
    "image": "889cfbdc-890b-44b3-9486-63efaec8da01",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ประเทศไทยกำลังเปลี่ยนผ่านสู่ยุคพลังงานหมุนเวียนที่ประชาชนไม่ใช่เพียง \"ผู้ซื้อ\" แต่เป็น \"ผู้ผลิต\" ไฟฟ้าจากพลังงานแสงอาทิตย์ที่ติดตั้งบนหลังคาบ้าน แต่ที่ผ่านมาการเปลี่ยนผ่านนี้ยังเกิดขึ้นอย่างจำกัด เพราะโครงสร้างราคาพลังงานและกติกามีอุปสรรคซึ่งต้องเร่งแก้ไข เพื่ิอให้ประเทศไทยคว้าโอกาสจากยุคใหม่ได้&nbsp;</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>มุมมองโครงการนำร่อง:</strong> ระบบเดิมจำกัดโควตาการรับซื้อไฟฟ้าจากครัวเรือนไว้เพียง 90 เมกะวัตต์ ซึ่งเต็มอย่างรวดเร็วและปิดรับมานานหลายปี ทำให้ศักยภาพบนหลังคาบ้านเรือนประชาชนนับล้านหลังถูกทิ้งไว้โดยเปล่าประโยชน์ สะท้อนว่ารัฐบาลที่ผ่านมามองการผลิตไฟฟ้าของประชาชนเป็นเพียงโครงการนำร่อง ไม่ใช่ส่วนหนึ่งของระบบไฟฟ้าในระยะยาว&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>อุปสรรคเงินก้อน: </strong>ประชาชนส่วนใหญ่ โดยเฉพาะรายได้ปานกลางและรายได้น้อย ไม่สามารถเข้าถึงโซลาร์เซลล์ได้เพราะขาดเงินก้อนหลักแสนบาท และระบบสินเชื่อธนาคารทั่วไปมักต้องการหลักประกันที่ครัวเรือนเหล่านี้ไม่มี</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ความผันผวนของค่าไฟฟ้า: </strong>การพึ่งพาก๊าซธรรมชาติ (LNG) นำเข้าทำให้ค่าไฟสูงและควบคุมยาก การเปิดให้ประชาชนผลิตไฟฟ้าเองจะช่วยลดต้นทุนระบบในระยะยาวและเพิ่มความมั่นคงทางพลังงาน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>โอกาสสร้างงานสีเขียว: </strong>การติดตั้งโซลาร์ระดับครัวเรือนอย่างแพร่หลายจะสร้างงานในท้องถิ่น ทั้งช่างติดตั้ง นักออกแบบระบบ และเจ้าหน้าที่ซ่อมบำรุง เป็นการกระจายรายได้สู่เศรษฐกิจฐานราก</p>\n</li>\n</ul>"
      },
      {
        "title": "เราจะทำอะไร (WHAT)",
        "content": "<p dir=\"ltr\">พรรคประชาชนมุ่งเปลี่ยนบทบาทประชาชนจากเพียง &ldquo;ผู้ใช้ไฟ&rdquo; เป็น &ldquo;ผู้ผลิตไฟและผู้ลงทุนในระบบพลังงาน&rdquo; โดยแก้ปัญหาด้านกติกาและด้านการเงินไปพร้อมกัน ผ่าน 2 กลไก&nbsp;&nbsp;</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ระบบรับซื้อไฟฟ้าส่วนเกินจากผู้ผลิตใช้เอง (Net Billing): </strong>รัฐรับซื้อไฟส่วนเกินจากโซลาร์บนหลังคาบ้านเรือนประชาชน โดยแยกคำนวณ \"ไฟที่ใช้\" กับ \"ไฟที่ผลิตเกินแล้วขายคืน\" ประชาชนใช้ไฟจากโครงข่ายได้ตามปกติ แต่หากผลิตไฟได้เกินความต้องการ สามารถขายคืนรัฐตามราคาที่กำหนด&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สินเชื่อผ่านบิลค่าไฟฟ้า (On-Bill Financing: OBF):</strong>&nbsp;ทำให้ประชาชนเข้าถึงเทคโนโลยีโซลาร์เซลล์ได้โดยไม่ต้องจ่ายเงินก้อน แต่สามารถผ่อนชำระตามหลักการความเป็นกลางของภาระค่าใช้จ่าย (Bill Neutrality) คือค่างวดในการผ่อนชำระถูกออกแบบให้สมดุลกับมูลค่าไฟฟ้าที่ประหยัดได้ ทำให้ยอดรวมในบิลค่าไฟไม่เพิ่มสูงขึ้นกว่าเดิม&nbsp;</p>\n</li>\n</ol>\n<p dir=\"ltr\">เมื่อรวม 2 กลไกนี้ จะช่วยสร้างแรงจูงใจให้ประชาชน รายได้จากการขายไฟคืนยังช่วยเร่งระยะเวลาการคืนทุนให้เร็วขึ้นและช่วยลดค่าไฟของประชาชนในระยะยาว</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">เพื่อให้ระบบนี้เกิดขึ้นได้จริงและไม่กระทบต่อเสถียรภาพของโครงข่าย พรรคประชาชนเสนอ 8 มาตรการต่อไปนี้</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>เพิ่มโควตารับซื้อภาคประชาชนทันที: </strong>รัฐบาลต้องประกาศเพิ่มโควตาการรับซื้อไฟฟ้าภาคครัวเรือนในระบบ Net Billing ทันทีไม่น้อยกว่า 1,500 เมกะวัตต์ เพื่อยืนยันว่าภาคประชาชนคือส่วนหนึ่งของระบบไฟฟ้าอย่างถาวร</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การวิเคราะห์ขีดความสามารถทางวิศวกรรม: </strong>มอบหมายให้หน่วยงานศึกษาศักยภาพการรองรับไฟฟ้าแยกตามรายพื้นที่ โดยพิจารณาจากสถานีไฟฟ้าและจุดเชื่อมต่อจริง (ทั้งหม้อแปลง สายจำหน่าย และระดับโหลด) เพื่อกำหนดขีดความสามารถที่เหมาะสมตามข้อมูลวิศวกรรมและลดความเสี่ยงต่อเสถียรภาพโครงข่าย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กำหนดราคารับซื้อที่สะท้อนต้นทุนจริง: </strong>นำผลการประเมินทางเทคนิคมาใช้กำหนดโควตาและราคารับซื้อแบบจำแนกพื้นที่ เพื่อให้สะท้อนต้นทุนระบบที่แท้จริง (รวมถึงค่าระบบส่ง-จำหน่าย การสูญเสีย และช่วงเวลาผลิต) โดยต้องเปิดเผยสูตรคำนวณอย่างโปร่งใสเพื่อสร้างความเชื่อมั่น</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การบูรณาการกลไกการเงิน: </strong>เชื่อมโยงระบบ Net Billing เข้ากับสินเชื่อผ่านบิลค่าไฟ (OBF) โดยเปิดให้รายได้จากการขายไฟส่วนเกินหักล้างค่างวดสินเชื่อโดยอัตโนมัติ&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การปรับปรุงโครงสร้างค่าบริการโครงข่าย: </strong>ปรับหลักเกณฑ์การจัดเก็บค่าใช้ระบบส่งและจำหน่าย (T&amp;D Charge) จากเดิมที่คิดตามกิโลวัตต์ชั่วโมง (kWh) ไปสู่การคิดตามกิโลวัตต์ (kW) เพื่อรักษารายได้ที่จำเป็นในการดูแลโครงข่าย และป้องกันการโยกภาระต้นทุนไปยังผู้ใช้ไฟที่ไม่สามารถติดตั้งโซลาร์ได้</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การวางมาตรฐานความปลอดภัยและเสถียรภาพ: </strong>กำหนดมาตรฐานอุปกรณ์ที่เข้าร่วม เช่น Smart Inverter ที่รองรับการควบคุมแรงดันและความถี่ รวมถึงการจำกัดกำลังส่งออกตามจุดเชื่อมต่อ และเปิดทางให้ใช้แบตเตอรี่หรือระบบควบคุมโหลดในพื้นที่อ่อนไหวเพื่อให้ระบบขยายตัวได้อย่างมั่นคง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การแยกแยะนโยบายฝั่งผู้ใช้ออกจากผู้ผลิต: </strong>กำหนดให้ Net Billing เป็นนโยบายฝั่งผู้ใช้ (Demand-side policy) โดยไม่นำไปแข่งขันกับโครงการโรงไฟฟ้าขนาดใหญ่ ไม่ผูกกับการประมูลแบบ Big Lot และไม่ถูกดึงไปรวมกับแผนผลิตไฟฟ้า (Supply-side policy) ของภาคอุปทาน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การสร้างธรรมาภิบาลและป้องกันการผูกขาด:</strong> วางกลไกจำกัดกำลังผลิตต่อรายหรือต่อจุดเชื่อมต่อ ห้ามการรวบรวมหลายหลังคาเรือนภายใต้นิติบุคคลเดียวเพื่อกินโควตา และเปิดเผยข้อมูลผู้ได้รับสิทธิ์ในรูปแบบ Open Data เพื่อคุ้มครองหลักการ &ldquo;ไฟฟ้าประชาชน&rdquo;</p>\n</li>\n</ol>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}