{
  "policy": {
    "id": 100,
    "slug": "B-3-3",
    "type": "File",
    "title": "จัดการปัญหายาเสพติดเชิงรุกที่ผู้ผลิตต่างชาติ",
    "content": null,
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 14,
      "slug": "B-3",
      "title": "ความมั่นคงใหม่"
    },
    "summary": "มุ่งจัดการเชิงรุกปัญหายาเสพติดข้ามชาติ ยึดทรัพย์ตัดวงจรทุนเทา สกัดกั้นชายแดนด้วยเทคโนโลยี เปลี่ยนผู้เสพเป็นผู้ป่วยผ่านศาลบำบัดเพื่อคืนคนสู่สังคม",
    "budgetAmount": null,
    "timelineYears": null,
    "image": "ceba3780-87f3-46e7-b20d-2ba658d6e46b",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">1<strong>. ต้นตอปัญหานอกพรมแดนที่รุนแรงขึ้น</strong>: ปัจจุบันพื้นที่สามเหลี่ยมทองคำและรัฐว้าในเมียนมา กลายเป็นฐานผลิตยาเสพติดสังเคราะห์ระดับอุตสาหกรรม โดยเฉพาะหลังรัฐประหารในเมียนมาปี 2564 ซึ่งสร้างช่องว่างทางอำนาจให้กลุ่มทุนสีเทาขยายตัว สำนักงานยาเสพติดและอาชญากรรมแห่งสหประชาชาติ (UNODC) ระบุในรายงานปี 2567 ว่าปริมาณการผลิตและลำเลียงยาเสพติดในภูมิภาคเอเชียตะวันออกเฉียงใต้เพิ่มสูงขึ้นในระดับที่ไม่เคยปรากฏมาก่อน</p>\n<p dir=\"ltr\">2.<strong> อาชญากรรมข้ามชาติและเครือข่ายทุนฟอกเงิน</strong>: เครือข่ายยาเสพติดได้พัฒนาเป็น องค์กรอาชญากรรมข้ามชาติ&nbsp; ที่ใช้บริษัทบังหน้าและการลงทุนในระบบเศรษฐกิจเพื่อฟอกเงิน ปัญหานี้ไม่ได้กระทบแค่ความมั่นคงชายแดน แต่ยังทำลายธรรมาภิบาลของรัฐและระบบเศรษฐกิจในภาพรวม</p>\n<p dir=\"ltr\">3. <strong>เน้น \"จับ-ขัง\" แต่ไม่ตัดวงจร</strong>: นโยบายที่ผ่านมาเน้นการจับกุมผู้เสพและผู้ค้ารายย่อย ส่งผลให้เรือนจำไทยมีความแออัดอย่างหนัก ข้อมูลจากกรมราชทัณฑ์ระบุว่านักโทษคดียาเสพติดมีสัดส่วนสูงที่สุดในบรรดานักโทษทั้งหมด แต่วงจรการเสพซ้ำยังไม่หมดไป เพราะผู้บงการรายใหญ่ยังลอยนวล</p>\n<p><strong id=\"docs-internal-guid-66c82134-7fff-2587-e6dd-20335918757a\">4. ต้นทุนทางสังคมที่มหาศาล: </strong>งบประมาณที่เสียไปกับการบังคับใช้กฎหมายและการดูแลผู้ต้องขัง สูงกว่าการลงทุนในระบบบำบัดรักษา หากรัฐไม่ปรับมาลงทุนในระบบการฟื้นฟูเชิงระบบ จะเกิดภาระระยะยาวต่อทั้งครอบครัวและชุมชนอย่างไม่มีที่สิ้นสุด</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">เสนอนโยบายเชิงรุกแบบครบวงจร แก้ปัญหายาเสพติดที่ต้นตอ ครอบคลุมทั้งด้านความมั่นคง สุขภาพ เศรษฐกิจ และศักดิ์ศรีความเป็นมนุษย์ โดยมี 4 เป้าหมายหลัก&nbsp;</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\">ตัดตอนแหล่งผลิตและเครือข่ายรายใหญ่</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">สกัดกั้นเส้นทางลำเลียงและตัดวงจรทางการเงิน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ลดอุปสงค์ภายในประเทศอย่างเป็นระบบ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">บำบัด ฟื้นฟู และคืนคนสู่สังคมอย่างยั่งยืน</p>\n</li>\n</ol>\n<h4 dir=\"ltr\">นโยบายครอบคลุม 5 มิติดังนี้</h4>\n<p dir=\"ltr\"><strong>1. มิติการทูต: \"แก้ที่ต้นตอนอกพรมแดน\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">จับมือกับประเทศเพื่อนบ้าน อาเซียน และ UNODC เพื่อผลักดันให้พื้นที่สามเหลี่ยมทองคำปลอดยาเสพติด</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">สนับสนุนโครงการพัฒนาทางเลือก เพื่อให้คนในพื้นที่ผลิตมีอาชีพอื่นทดแทนการปลูกพืชยาเสพติด</p>\n</li>\n</ul>\n<p dir=\"ltr\"><strong>2. มิติความมั่นคง: \"พรมแดนอัจฉริยะ\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">อัปเกรดการป้องกันชายแดนด้วยเทคโนโลยี Smart Border เช่น โดรนตรวจการณ์และเซนเซอร์ประสิทธิภาพสูง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">บูรณาการข่าวกรองร่วมกับชุมชนชายแดน ให้ประชาชนเป็นหูเป็นตาและเป็นด่านหน้าในการเฝ้าระวัง</p>\n</li>\n</ul>\n<p dir=\"ltr\"><strong>3. มิติเศรษฐกิจ: \"ยึดทรัพย์ตัดวงจรฟอกเงิน\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">คุมเข้มการนำเข้า-ส่งออกสารตั้งต้นและเคมีภัณฑ์ ที่จะถูกส่งไปผลิตยาเสพติด</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">เน้นการสืบสวนเส้นทางเงิน และใช้มาตรการยึดทรัพย์อย่างเด็ดขาด</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">นำทรัพย์สินที่ยึดได้จากแก๊งค้ายา กลับมาลงทุนในกองทุนความปลอดภัยชุมชนและระบบบำบัดฟื้นฟู</p>\n</li>\n</ul>\n<p dir=\"ltr\"><strong>4. มิติกฎหมาย: \"แยกปลาออกจากน้ำ\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ผู้ค้ารายใหญ่: ลงโทษขั้นสูงสุดและใช้กฎหมายจัดการอย่างถึงที่สุด</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ผู้เสพ/รายย่อย: ลดการส่งเข้าคุกเพื่อลดความแออัดในเรือนจำ แต่ใช้ศาลบำบัดยาเสพติด หรือการบังคับบำบัดตามคำสั่งศาล และมาตรการทางเลือกในการรักษาแทน</p>\n</li>\n</ul>\n<p dir=\"ltr\"><strong>5. มิติเทคโนโลยี: \"ข่าวกรองดิจิทัล\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">บูรณาการ Big Data และ AI นิติวิทยาศาสตร์ ร่วมกับข่าวกรองทางการเงินเพื่อแกะรอยการฟอกเงินผ่านสินทรัพย์หลากหลาย ทั้งบัญชีเงินฝาก สินทรัพย์ดิจิทัล รวมไปถึงสินทรัพย์อื่นๆ และมัดตัวเครือข่ายค้ายาออนไลน์และทำลายเส้นทางลำเลียงอย่างแม่นยำ</p>\n</li>\n</ul>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<h4 dir=\"ltr\">1. มีกลไกขับเคลื่อนระดับชาติ</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>รวมศูนย์อำนาจตัดสินใจ</strong>: จัดตั้ง คณะกรรมการนโยบายแก้ไขปัญหายาเสพติดแห่งชาติ โดยมีนายกรัฐมนตรีเป็นประธาน เพื่อทลายกำแพงระหว่างหน่วยงาน (ความมั่นคง ยุติธรรม สาธารณสุข และต่างประเทศ) ให้ทำงานสอดประสานกัน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ตั้งวอร์รูมล่าทรัพย์</strong>: จัดตั้ง ศูนย์บัญชาการตัดวงจรการเงินและยึดทรัพย์ยาเสพติด เพื่อโฟกัสการสืบสวนเส้นทางการเงินเชิงลึกในทุกคดีสำคัญโดยเฉพาะ</p>\n</li>\n</ul>\n<h4 dir=\"ltr\">2. มีแผนปฏิบัติการ 3 ระยะ</h4>\n<p dir=\"ltr\"><strong>ระยะสั้น (ภายใน 1 ปี): \"อุดรอยรั่วและกวาดล้างรายใหญ่\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>เชื่อมข้อมูลข้ามพรมแดน</strong>: ทำบันทึกความเข้าใจ (MOU) ด้านข่าวกรองกับประเทศเพื่อนบ้านทันที</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ติดตั้งเทคโนโลยีสกัดกั้น</strong>: จัดหาโดรนตรวจการณ์และเครื่องเอกซเรย์ประสิทธิภาพสูงประจำจุดเสี่ยง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บังคับใช้กฎหมายเชิงรุก</strong>: แก้ไขกฎหมายควบคุมสารตั้งต้นของยาเสพติดให้ครอบคลุมสารตั้งต้นตัวใหม่ๆ และเริ่มกระบวนการ อายัด-ยึดทรัพย์ รายใหญ่ให้เห็นผลเป็นรูปธรรม พร้อมเปิดตัวศาลบำบัดยาเสพติดนำร่อง</p>\n</li>\n</ul>\n<p dir=\"ltr\"><strong>ระยะกลาง (2-5 ปี): \"สร้างระบบป้องกันที่เข้มแข็ง\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>พรมแดนอัจฉริยะ</strong>: ติดตั้งระบบ Smart Border ครบทุกจุดยุทธศาสตร์ชายแดน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ศาลบำบัดทั่วไทย</strong>: ขยายระบบศาลบำบัดให้ครบทุกจังหวัด&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กองทุนจากทรัพย์คนชั่ว</strong>: นำทรัพย์สินที่ยึดได้มาตั้ง กองทุนคืนความปลอดภัยชุมชน เพื่อใช้เยียวยาสังคม</p>\n</li>\n</ul>\n<p dir=\"ltr\"><strong>ระยะยาว (5-10 ปี): \"ตัดวงจรอย่างยั่งยืน\"</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ทลายแหล่งผลิตหลัก</strong>: ลดศักยภาพการผลิตยาเสพติดในพื้นที่สามเหลี่ยมทองคำอย่างมีนัยสำคัญผ่านกลไกความร่วมมือระหว่างประเทศ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ทำให้ \"ค้ายาไม่คุ้ม\"</strong>: ใช้มาตรการตัดวงจรการเงินและยึดทรัพย์อย่างเด็ดขาด จนต้นทุนความเสี่ยงสูงกว่าผลกำไร&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างกลไกที่ยั่งยืน</strong>: วางรากฐานระบบการทำงานและฐานข้อมูลกลางให้เป็นระบบถาวร เพื่อให้รัฐบาลในอนาคตสามารถปฏิบัติงานต่อเนื่องได้ทันทีโดยไม่ต้องเริ่มนับหนึ่งใหม่</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ผู้นำระดับภูมิภาค</strong>: ผลักดันให้ประเทศไทยเป็นศูนย์กลางการฝึกอบรมด้านการสืบสวนและการริบทรัพย์สิน (Asset Recovery) ในอนุภูมิภาคแม่โขง</p>\n</li>\n</ul>\n<h4 dir=\"ltr\">3. มีระบบคืนคนสู่สังคม</h4>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปรับทัศนคติ</strong>: ยึดหลักการ \"ผู้เสพคือผู้ป่วย\" ต้องได้รับการบำบัดรักษา</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>บำบัดครบวงจร</strong>: ตั้งแต่การถอนพิษยา การฟื้นฟูสมรรถภาพ และการติดตามผลอย่างต่อเนื่องในชุมชน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>วัดผลที่คุณภาพชีวิต</strong>: เช่น อัตราการเสพซ้ำที่ลดลง และ อัตราการมีงานทำ ของผู้ที่ผ่านการบำบัด</p>\n</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}