{
  "policy": {
    "id": 86,
    "slug": "B-4-3",
    "type": "File",
    "title": "แก้กฎหมายการมีส่วนร่วมประชาชน",
    "content": null,
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 15,
      "slug": "B-4",
      "title": "ประชาธิปไตย"
    },
    "summary": "เปลี่ยนการรับฟังความเห็นจากการจัดทำโครงการที่จะมีผลกระทบในพื้นที่ จาก 'พิธีกรรม' สู่การร่วมตัดสินใจจริง ด้วยการแก้ไขกฎหมายที่รับประกันสิทธิประชาชน",
    "budgetAmount": null,
    "timelineYears": null,
    "image": "0e3ca18b-ab4a-40b6-b3b6-5c89668070e0",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ในระบอบประชาธิปไตย การมีส่วนร่วมของประชาชนต้องไปไกลกว่าการเลือกตั้ง แต่ต้องครอบคลุมถึงการร่วมตัดสินใจในโครงการระดับพื้นที่ที่ส่งผลกระทบต่อคุณภาพชีวิตโดยตรง (เช่น โรงไฟฟ้า ขยะ เหมืองแร่) อย่างไรก็ตาม เสียงจากประชาชนตลอดหลายทศวรรษสะท้อนว่า กระบวนการรับฟังความคิดเห็นในปัจจุบันมักเป็นเพียง \"พิธีกรรม\" เพื่อให้ครบขั้นตอนตามกฎหมาย มากกว่าการเปิดกว้างเพื่อรับฟังเสียงที่ส่งผลต่อการตัดสินใจจริง โดยมีปัญหาหลัก 5 ประการ</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>รับฟังโดยไม่มีการรับรู้:</strong> ขาดการประชาสัมพันธ์ที่ทั่วถึง เข้าถึงผู้มีส่วนได้ส่วนเสียเพียงวงแคบ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>รับฟังโดยไม่มีความหมาย:</strong> ความเห็นของประชาชนไม่ถูกนำไปพิจารณาในกระบวนการตัดสินใจเชิงนโยบาย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>รับฟังโดยไม่มีทางเลือก:</strong> รับฟังความเห็นในขั้นตอนที่ไม่สามารถเปลี่ยนแปลงหรือยุติโครงการได้แล้ว ประชาชนมีทางเลือกแค่ \"เอาหรือไม่เอา\" ไม่มีสิทธิเสนอทางเลือกอื่น</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>รับฟังโดยไม่มีความไว้วางใจ:</strong> ความเป็นกลางของผู้จัดกระบวนการถูกตั้งคำถาม เช่น กรณีบริษัทที่ปรึกษาการทำ การประเมินผลกระทบสิ่งแวดล้อม (EIA) ถูกว่าจ้างโดยตรงจากเจ้าของโครงการ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>รับฟังโดยไม่มีเจตจำนง:</strong> หน่วยงานหรือเจ้าของโครงการมักดำเนินการตามมาตรฐานขั้นต่ำสุด หรือใช้ช่องโหว่ทางกฎหมายเพื่อหลีกเลี่ยงการรับฟังความเห็น เช่น การแบ่งซอยโครงการใหญ่ให้เป็นโครงการย่อยเพื่อเลี่ยงเกณฑ์การตรวจสอบ</p>\n</li>\n</ol>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">ยกระดับให้ประชาชนสามารถมีส่วนร่วมได้อย่างมี &ldquo;ความหมาย&rdquo; เพื่อร่วมตัดสินใจเกี่ยวกับโครงการในพื้นที่ที่กระทบต่อชีวิตของประชาชน (แนวคิดหลายส่วนมาจากผลการศึกษาของสำนักงาน ป.ย.ป. ที่นำเสนอต่อคณะกรรมาธิการของสภาผู้แทนราษฎร)</p>\n<p dir=\"ltr\"><strong>1. การสร้างมาตรฐานกลางเพื่อรับประกันการมีส่วนร่วมของประชาชนต่อโครงการของรัฐ</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>นิยามระดับการมีส่วนร่วม</strong> (เช่น ร่วมวางแผน ร่วมตัดสินใจ ร่วมดำเนินงาน) เพื่อกำหนดมาตรฐานขั้นต่ำที่ต้องดำเนินการในแต่ละระดับ ไม่ว่าจะเป็น มาตรฐานเรื่องกระบวนการขั้นตอน มาตรฐานเรื่องความผูกพันของผลลัพธ์จากการมีส่วนร่วม (เช่น ประชามติ)</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>นิยามการดำเนินการของรัฐแต่ละประเภท</strong> (เช่น โครงการ กิจกรรม กฎหมาย) ที่ต้องเปิดให้ประชาชนมีส่วนร่วม โดยอาจจัดทำเป็นบัญชีรายการของส่วนกลางที่สามารถเพิ่มเติมได้</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ประชาชนเข้ามามีส่วนร่วมได้ตลอดกระบวนการ</strong> เพื่อสามารถร่วมกำหนดทิศทางการดำเนินการของรัฐได้อย่างแท้จริง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>นิยาม &ldquo;ผู้มีส่วนเกี่ยวข้อง&rdquo; ให้ชัดเจนแต่มีความยืดหยุ่น</strong> เพื่อให้ผู้ได้รับผลกระทบทุกคนมีส่วนร่วมแสดงความเห็นตามกระบวนการที่เหมาะสม ทั้ง \"ประชาชนทั่วไป\" และ \"ผู้ได้รับผลกระทบโดยตรง\"&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สื่อสารเนื้อหาโครงการและช่องทางการมีส่วนร่วม</strong> ให้ไปถึงผู้มีส่วนเกี่ยวข้องอย่างสม่ำเสมอ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>กำหนดเจ้าภาพและบทบาทของหน่วยงานที่รับผิดชอบ</strong> เพื่อให้ประชาชนไว้วางใจและยอมรับความเป็นกลางในการจัดกระบวนการ (เช่น ทบทวนให้หน่วยงานที่จัด ไม่ใช่หน่วยงานเจ้าของโครงการ)</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ยกระดับมาตรการชดเชยเยียวยาประชาชน</strong> หลังจากดำเนินโครงการไปแล้ว เช่น การปรับปรุงการชดเชยเยียวยาในกรณีที่มีการประเมินความเสียหายต่ำกว่าความเสียหายที่เกิดขึ้นจริง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างกลไกและวัฒนธรรมรับผิดรับชอบของหน่วยงานรัฐ</strong> เช่น เผยแพร่รายงานเกี่ยวกับการมีส่วนร่วมของประชาชนในทุกขั้นตอน</p>\n</li>\n</ul>\n<p dir=\"ltr\"><strong>2. การยกระดับการมีส่วนร่วมของประชาชน ในกระบวนการที่เฉพาะเจาะจง เช่น</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">กระบวนการประเมินผลกระทบสิ่งแวดล้อม (EIA) เช่น กำหนดให้โครงการที่ต้องทำ EIA ระบุมาตรการชดเชยเยียวยาที่ชัดเจน เพื่อเป็นเงื่อนไขในการได้รับอนุญาต เพิ่มกลไกการนำเงินจากกองทุนสิ่งแวดล้อมมาใช้เยียวยาความเสียหายแก่ผู้ได้รับความเสียหาย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">การจัดทำผังเมือง เช่น เพิ่มขั้นตอนการรับฟังความคิดเห็น \"ก่อน\" เริ่มร่างผังเมือง เพิ่มบทบาทท้องถิ่นในกระบวนการจัดทำและตัดสินใจเรื่องผังเมืองระดับพื้นที่</p>\n</li>\n</ul>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\"><strong>1. ผลักดันกฎหมายกลางเพื่อกำหนดมาตรฐานขั้นต่ำที่ใช้กำกับการมีส่วนร่วมของประชาชนต่อโครงการในพื้นที่ของทุกหน่วยงานรัฐ&nbsp;</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">เช่น ยกระดับสถานะของกฎหมายกลาง เป็น พ.ร.บ. การมีส่วนร่วมของประชาชนฯ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">เช่น ปรับปรุงระเบียบสำนักระเบียบสำนักนายกรัฐมนตรีว่าด้วยการรับฟังความคิดเห็นของประชาชน พ.ศ. 2548</p>\n</li>\n</ul>\n<p dir=\"ltr\"><strong>2. ปรับปรุงกฎหมายเฉพาะ เพื่อกำหนดมาตรการเพิ่มเติมที่ใช้กำกับกระบวนการมีส่วนร่วมของประชาชนต่อโครงการในพื้นที่แบบเจาะจง</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">เช่น ปรับปรุง พ.ร.บ. ส่งเสริมและรักษาคุณภาพสิ่งแวดล้อมแห่งชาติ เพื่อกำหนดมาตรการเพิ่มเติมเกี่ยวกับกระบวนการจัดทำ EIA</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">เช่น ปรับปรุง พ.ร.บ. การผังเมือง เพื่อกำหนดมาตรการเพิ่มเติมเกี่ยวกับกระบวนการจัดทำผังเมือง</p>\n</li>\n</ul>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}