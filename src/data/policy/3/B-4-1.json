{
  "policy": {
    "id": 71,
    "slug": "B-4-1",
    "type": "File",
    "title": "จัดทำรัฐธรรมนูญฉบับใหม่ ฉบับประชาชน",
    "content": null,
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 15,
      "slug": "B-4",
      "title": "ประชาธิปไตย"
    },
    "summary": "จัดทำรัฐธรรมนูญใหม่ที่ประชาชนมีส่วนร่วม เพื่อออกแบบสถาบันการเมืองที่ยึดโยงกับประชาชน ยกเครื่ององค์กรอิสระ และยุติการสืบทอดอำนาจจากคณะรัฐประหารอย่างถาวร",
    "budgetAmount": null,
    "timelineYears": null,
    "image": "4ed285a6-d481-45e7-8696-282dbdd2c890",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">รัฐธรรมนูญคือกฎหมายสูงสุดและกติกาในการอยู่ร่วมกันของสังคม ตลอด 8 ปีที่ผ่านมา รัฐธรรมนูญ 2560 ได้พิสูจน์แล้วว่า ไม่สามารถนำไปสู่การแก้ปัญหาสำคัญของประเทศได้ ทั้งเรื่องประชาธิปไตย ความสามารถในการแข่งขัน และการป้องกันและปราบปรามทุจริต พรรคประชาชนจึงเห็นว่าจำเป็นต้องสร้างกติกาใหม่ที่ประชาชนมีส่วนร่วมและตอบโจทย์ปัญหาของประเทศ<br><br>รัฐธรรมนูญ 2560 มีปัญหาหลัก 2 ด้าน ที่ทำให้การเมืองไทยติดหล่ม:</p>\n<p dir=\"ltr\"><strong>1. เนื้อหาไม่ตอบโจทย์ประชาชน</strong></p>\n<ul>\n<li dir=\"ltr\">สถาบันการเมืองบกพร่องทางประชาธิปไตย:\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">องค์กรอิสระและศาลรัฐธรรมนูญ มีอำนาจกว้างขวางเกินไปจนแทรกแซงการออกนโยบายและการเสนอกฎหมายของรัฐบาลที่มาจากการเลือกตั้ง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">วุฒิสภา (สว.) ไม่ได้มาจากการเลือกตั้ง แต่มีอำนาจชี้ขาดเรื่องการแก้ไขรัฐธรรมนูญและอำนาจผูกขาดการรับรองผู้ดำรงตำแหน่งในองค์กรอิสระ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">สส. ย้ายพรรคได้ระหว่างวาระ โดยประชาชนไม่สามารถเรียกร้องถอดถอนได้</p>\n</li>\n</ul>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">รัฐบาลทำงานในสภาพแวดล้อมที่บั่นทอน:</p>\n</li>\n</ul>\n<ul>\n<li style=\"list-style-type: none;\">\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">กลไก นิติสงคราม-ยุบพรรค-ตัดสิทธิ์ ทำให้ความอยู่รอดของรัฐบาลไม่ได้ขึ้นอยู่กับความพึงพอใจของประชาชน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">ยุทธศาสตร์ชาติ 20 ปี และแผนการปฏิรูปประเทศ ฉบับ คสช. เข้ามาครอบการทำงานของรัฐบาลที่มาจากการเลือกตั้ง</p>\n</li>\n</ul>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">การทุจริตยังคงเรื้อรัง: องค์กรที่รับผิดชอบเรื่องการตรวจสอบการทุจริต ขาดกลไกในการรับผิดรับชอบต่อประชาชน คะแนนความโปร่งใสเราตกต่ำสุดในรอบ 10+ ปี</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">สิทธิเสรีภาพอ่อนแอ: สิทธิเสรีภาพและสวัสดิการขั้นพื้นฐานของประชาชนยังคงอ่อนแอและไม่ได้รับการคุ้มครองอย่างเพียงพอ</p>\n</li>\n</ul>\n<p dir=\"ltr\"><strong>2. ที่มาและกระบวนการขาดความชอบธรรม</strong></p>\n<ul>\n<li dir=\"ltr\">มีที่มาจากคณะรัฐประหาร: เนื้อหาถูกกำหนดโดยคนไม่กี่คนที่ได้รับการแต่งตั้งจากคณะรัฐประหาร โดยขาดการมีส่วนร่วมของประชาชนในการออกแบบ</li>\n<li dir=\"ltr\">โจทย์ทางการเมืองนำหน้าประโยชน์ของชาติ: ถูกเขียนภายใต้โจทย์ทางการเมืองของคณะรัฐประหารที่เอาความต้องการในการสืบทอดอำนาจเป็นตัวตั้ง แทนที่จะเอาประโยชน์ของประชาชนเป็นตัวตั้ง</li>\n<li dir=\"ltr\">ประชามติไม่เสรีและไม่เป็นธรรม: การรับรองโดยประชามติ 2559 ขาดความเสรีและเป็นธรรมตามมาตรฐานสากล</li>\n</ul>"
      },
      {
        "title": "เราจะทำอะไร (WHAT)",
        "content": "<p dir=\"ltr\">พรรคประชาชนจะส่งเสริมการแก้ไขรัฐธรรมนูญและการจัดทำรัฐธรรมนูญฉบับใหม่ ที่ประชาชนมีส่วนร่วมตลอดกระบวนการ และนำไปสู่เนื้อหาที่ออกแบบระบบการเมืองที่ตอบโจทย์ประชาชนใน 7 ด้านหลัก:</p>\n<p dir=\"ltr\"><strong>1. คุ้มครองสิทธิเสรีภาพ ศักดิ์ศรีความเป็นมนุษย์ และสวัสดิการขั้นพื้นฐาน</strong></p>\n<ul>\n<li dir=\"ltr\">ยกระดับ สิทธิชุมชน-สิ่งแวดล้อม (เช่น สิทธิในการแสดงความคิดเห็นต่อโครงการที่จะกระทบต่อสิ่งแวดล้อม)</li>\n<li dir=\"ltr\">ยกระดับ สิทธิในกระบวนการยุติธรรม (เช่น สิทธิในการประกันตัว สิทธิในการเข้าถึงทนายความ)</li>\n<li dir=\"ltr\">ยกระดับ เสรีภาพในการแสดงออก และหลักประกันเรื่อง ความเสมอภาคทางเพศ</li>\n<li dir=\"ltr\">ยกระดับ สิทธิในการเข้าถึงบริการสาธารณะ (เช่น ขยายสิทธิการเข้าถึงการศึกษาที่ฟรี และ ระบบสาธารณสุขที่ได้มาตรฐาน)</li>\n</ul>\n<p dir=\"ltr\"><strong>2. ออกแบบสถาบันทางการเมืองให้เป็นประชาธิปไตย</strong></p>\n<ul>\n<li dir=\"ltr\">สภาผู้แทนราษฎร: กำหนดให้นายกฯ ต้องเป็น ส.ส. เพื่อรับผิดชอบต่อวาระทางกฎหมายของรัฐบาลและต่อกลไกการตรวจสอบของฝ่ายค้านในสภา</li>\n<li dir=\"ltr\">วุฒิสภา: ทบทวนการมีอยู่ (พิจารณาใช้ระบบสภาเดี่ยว) หรือ (หากยังมีวุฒิสภา) ทบทวนการได้มาให้ยึดโยงกับประชาชน</li>\n<li dir=\"ltr\">ศาลรัฐธรรมนูญ-องค์กรอิสระ: ยกเครื่อง ทบทวนขอบเขตอำนาจ ออกแบบให้มีที่มาหลากหลาย ไม่ถูกผูกขาดโดยฝ่ายใดฝ่ายหนึ่ง ถูกตรวจสอบได้โดยประชาชน</li>\n</ul>\n<p dir=\"ltr\"><strong>3. ออกแบบกลไกที่มีประสิทธิภาพในการตรวจสอบการใช้อำนาจรัฐ</strong></p>\n<ul>\n<li dir=\"ltr\">คืนสิทธิประชาชนในการถอดถอนผู้ดำรงตำแหน่งทางการเมือง</li>\n<li dir=\"ltr\">วางกลไกป้องกันการฮั้วกันระหว่างรัฐบาล กับ ป.ป.ช.</li>\n<li dir=\"ltr\">ยกระดับการเปิดเผยข้อมูลรัฐอย่างโปร่งใส (Open Data)</li>\n<li dir=\"ltr\">เพิ่มกลไก คุ้มครองผู้แจ้งเบาะแส</li>\n<li dir=\"ltr\">ทบทวนไม่ให้มาตรฐานจริยธรรมถูกใช้เป็นเครื่องมือทางการเมือง</li>\n</ul>\n<p dir=\"ltr\"><strong>4. ส่งเสริมการกระจายอำนาจสู่ท้องถิ่น</strong></p>\n<ul>\n<li dir=\"ltr\">วางหลักประกันใน ความเป็นอิสระ ขององค์กรปกครองส่วนท้องถิ่น (อำนาจจัดทำบริการสาธารณะในพื้นที่ งบประมาณที่เพียงพอ)</li>\n<li dir=\"ltr\">วางหลักประกันในความ ยึดโยงกับประชาชน ของ อปท. (การเลือกตั้งผู้บริหารและสมาชิกสภาท้องถิ่นในทุกกรณี)</li>\n</ul>\n<p dir=\"ltr\"><strong>5. รองรับการขับเคลื่อนนโยบายที่ยืดหยุ่น เท่าทันโลก</strong></p>\n<ul>\n<li dir=\"ltr\">ยกเลิกยุทธศาสตร์ชาติ 20 ปี และแผนการปฏิรูปประเทศ ฉบับ คสช. เพื่อให้ยุทธศาสตร์ของประเทศเป็นไปตามนโยบายของรัฐบาลที่มาจากการเลือกตั้ง</li>\n</ul>\n<p dir=\"ltr\"><strong>6. ปรับเกณฑ์การแก้ไขรัฐธรรมนูญ</strong></p>\n<ul>\n<li dir=\"ltr\">กำหนดให้การแก้ไขรัฐธรรมนูญมีเกณฑ์ที่สูงกว่า พ.ร.บ. แต่ต้อง ไม่สูงเกินไป และ ไม่สามารถถูกยับยั้ง-ชี้ขาดได้โดยตัวแทนที่ไม่ได้มาจากการเลือกตั้ง</li>\n</ul>\n<p dir=\"ltr\"><strong>7. เติมพลังในการป้องกันรัฐประหาร</strong></p>\n<ul>\n<li dir=\"ltr\">เพิ่มหมวดในรัฐธรรมนูญเพื่อป้องกันการทำรัฐประหาร</li>\n<li dir=\"ltr\">คุ้มครองสิทธิประชาชนในการต่อต้านการรัฐประหาร</li>\n<li dir=\"ltr\">ห้ามไม่ให้ศาลรัฐธรรมนูญและศาลทั้งปวงรับรองการรัฐประหาร</li>\n<li dir=\"ltr\">เปิดให้ประชาชนฟ้องผู้ก่อรัฐประหารได้</li>\n</ul>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">พรรคประชาชนจะใช้กลไกในสภาและนอกสภาควบคู่กันเพื่อผลักดันการแก้ไขรัฐธรรมนูญและการจัดทำรัฐธรรมนูญฉบับใหม่:</p>\n<ol>\n<li dir=\"ltr\"><strong>เดินหน้ารัฐธรรมนูญฉบับใหม่:</strong> เสนอร่างแก้ไขรัฐธรรมนูญ เกี่ยวกับกลไกในการจัดทำรัฐธรรมนูญฉบับใหม่ ที่ส่งเสริมการมีส่วนร่วมของประชาชน และป้องกันการกินรวบ-ผูกขาดโดยฝ่ายใดฝ่ายหนึ่ง (ในกรณีที่ประชาชนลงมติเห็นชอบในประชามติเรื่องการจัดทำรัฐธรรมนูญฉบับใหม่)</li>\n<li dir=\"ltr\"><strong>แก้ไขในประเด็นสำคัญคู่ขนาน:</strong> เสนอร่างแก้ไขรัฐธรรมนูญรายมาตรา เพื่อปรับปรุงเนื้อหาของรัฐธรรมนูญ 2560 ให้สอดคล้องกับแนวทางของพรรคประชาชน โดยเฉพาะในประเด็นที่จำเป็นเร่งด่วน คู่ขนานกับการจัดทำรัฐธรรมนูญฉบับใหม่</li>\n<li dir=\"ltr\"><strong>นำเสียงประชาชนจากประชามติมาผลักดันต่อในรัฐสภา:</strong> จัดทำประชามติในประเด็นคำถามที่สำคัญเรื่องรัฐธรรมนูญ เพื่อขอความเห็นชอบจากประชาชนและนำมติของประชาชนมาขอความเห็นชอบจากสมาชิกรัฐสภาในการพิจารณาร่างแก้ไขรัฐธรรมนูญที่เกี่ยวข้อง</li>\n<li dir=\"ltr\"><strong>รณรงค์ทางความคิด:</strong> สื่อสารและทำความเข้าใจกับประชาชนอย่างต่อเนื่องเกี่ยวกับข้อเสนอของพรรคประชาชนในการออกแบบรัฐธรรมนูญที่ตอบโจทย์ประชาชน</li>\n<li dir=\"ltr\"><strong>ส่งเสริมการมีส่วนร่วม: </strong>ออกแบบกลไกการมีส่วนร่วมของประชาชนตลอดทางในการจัดทำรัฐธรรมนูญฉบับใหม่ (เช่น การรับฟัง-รวบรวมความเห็นผ่านช่องทางออนไลน์ และการประชาพิจารณ์เชิงรุกในแต่ละพื้นที่)</li>\n</ol>"
      }
    ],
    "tags": [],
    "extraImages": [],
    "children": [],
    "relatedPoliciesLevel4": [],
    "relatedPoliciesLevel3": []
  },
  "level": 3
}