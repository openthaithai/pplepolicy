{
  "policy": {
    "id": 139,
    "slug": "B-1-4-02",
    "type": "File",
    "title": "แก้ปัญหาหนี้สินทหารชั้นผู้น้อย",
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 12,
      "slug": "B-1",
      "title": "กองทัพทันสมัย"
    },
    "parentLevel3": {
      "id": 44,
      "slug": "B-1-4",
      "title": "ประสิทธิภาพ เป็นทหารมืออาชีพ"
    },
    "summary": "แก้หนี้ทหาร คุมการหักเงินเดือนให้เหลือไม่ต่ำกว่า 9,000 บาท ตรวจสอบดอกเบี้ยให้เป็นธรรม ปรับโครงสร้างหนี้เพื่อคุณภาพชีวิตที่ดีขึ้นของทหารผู้น้อย",
    "budgetAmount": null,
    "timelineYears": null,
    "image": "770e71f0-5669-4f50-bb87-aaf318be70bb",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">จากข้อมูลพบว่าในกลุ่มข้าราชการทหารและลูกจ้างสังกัดกระทรวงกลาโหมรวม 250,507 นาย:</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">เงินเดือนเหลือไม่ถึง 30%: มีจำนวนสูงถึง 53,210 นาย (คิดเป็น 21.24%) หลังหักหนี้เงินกู้สหกรณ์</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">เงินเดือนเหลือต่ำกว่า 9,000 บาท: มีจำนวนมากถึง 81,030 นาย (คิดเป็น 32.35%)</p>\n</li>\n</ul>\n<p dir=\"ltr\">ปัญหาหนี้สินที่รุนแรงจนทหาร 1 ใน 3 มีเงินเดือนไม่พอเลี้ยงชีพและดูแลครอบครัว ถือเป็นภัยความมั่นคงที่ส่งผลกระทบโดยตรงต่อขวัญกำลังใจและคุณภาพชีวิต โดยเฉพาะกลุ่มที่เข้าร่วมโครงการพักชำระหนี้ในช่วงโควิด-19 ซึ่งต้องแบกรับภาระดอกเบี้ยที่เพิ่มขึ้นอย่างผิดปกติ</p>\n<p dir=\"ltr\">นอกจากนี้ ยังมีข้อสงสัยว่าการคิดอัตราดอกเบี้ยอาจไม่เป็นธรรม ไม่เป็นไปตาม มาตรา 224/1 แห่งประมวลกฎหมายแพ่งและพาณิชย์ และไม่สอดคล้องกับหลักเกณฑ์ของ ธนาคารแห่งประเทศไทย เรื่องการคิดดอกเบี้ยผิดนัดชำระหนี้และการตัดชำระหนี้ กระทรวงกลาโหมและรัฐบาลจึงจำเป็นต้องเร่งแก้ไขปัญหานี้อย่างเป็นรูปธรรม</p>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\"><strong>เรามุ่งมั่นที่จะกอบกู้คุณภาพชีวิตทหารให้กลับมามีเงินเดือนเพียงพอต่อการดำรงชีพ ผ่านมาตรการดังนี้:</strong></p>\n<p dir=\"ltr\">1. ตรวจสอบความยุติธรรม: ประสาน ธนาคารแห่งประเทศไทย ตรวจสอบการคิดดอกเบี้ยของสถาบันการเงินต่อทหารที่พักชำระหนี้ ให้สอดคล้องตามกฎหมายและหลักเกณฑ์ของแบงก์ชาติ</p>\n<p dir=\"ltr\">2. ปรับโครงสร้างหนี้: มอบหมายให้ กรมการเงินของเหล่าทัพ, กรมพระธรรมนูญ และ คณะกรรมการกำกับการแก้ไขหนี้สินของประชาชน ร่วมกับธนาคารแห่งประเทศไทย หาแนวทางปรับโครงสร้างหนี้ให้ทหารมีแผนชำระหนี้ที่ชัดเจนและกลับมามีชีวิตที่ปลอดหนี้ได้จริง</p>\n<p dir=\"ltr\">3. กำหนดเกณฑ์เงินเดือนคงเหลือ: เร่งรัดออกระเบียบการหักเงินเดือนเพื่อชำระหนี้สหกรณ์และสวัสดิการ โดยอ้างอิงมาตรฐานเดียวกับกองทัพอากาศ คือต้องมีเงินเดือนสุทธิคงเหลือไม่น้อยกว่าร้อยละ 30 และไม่น้อยกว่า 9,000 บาท เพื่อสร้างเอกภาพในการดูแลคุณภาพชีวิตกำลังพล</p>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\"><strong>ระยะสั้น: มาตรการเร่งด่วนเพื่อการดำรงชีพ</strong></p>\n<p dir=\"ltr\" style=\"padding-left: 40px;\">&bull; หารือร่วมกับ ผู้บัญชาการทหารบก, ผู้บัญชาการทหารเรือ, ผู้บัญชาการทหารสูงสุด และ ปลัดกระทรวงกลาโหม เพื่อออกระเบียบว่าด้วยการหักเงินเดือนเพื่อชำระเงินให้แก่สวัสดิการภายในและสหกรณ์ โดยบังคับให้ทหารต้องมีเงินเดือนเหลือสุทธิไม่น้อยกว่าร้อยละ 30 และไม่ต่ำกว่า 9,000 บาท ทันที</p>\n<p dir=\"ltr\"><strong>ระยะกลาง: การปรับโครงสร้างหนี้ที่เป็นธรรม</strong></p>\n<p dir=\"ltr\" style=\"padding-left: 40px;\">&bull; ประสานงานกับ ธนาคารแห่งประเทศไทย เพื่อตรวจสอบการคิดดอกเบี้ยสถาบันการเงินตามมาตรา 224/1 แห่งประมวลกฎหมายแพ่งและพาณิชย์</p>\n<p dir=\"ltr\" style=\"padding-left: 40px;\">&bull; มอบหมายให้ กรมการเงิน และ กรมพระธรรมนูญ ของทุกเหล่าทัพ ทำงานร่วมกับ คณะกรรมการกำกับการแก้ไขหนี้สินของประชาชน เพื่อออกแบบโมเดลการปรับโครงสร้างหนี้ที่สอดคล้องกับรายได้จริงของกำลังพล</p>\n<p dir=\"ltr\"><strong>ระยะยาว: การปฏิรูปกฎหมายสหกรณ์</strong></p>\n<p dir=\"ltr\" style=\"padding-left: 40px;\">&bull; ปรับปรุงแก้ไข มาตรา 42/1 แห่งพระราชบัญญัติสหกรณ์ พ.ศ. 2542 ให้สอดคล้องกับ พระราชบัญญัติแก้ไขเพิ่มเติมประมวลกฎหมายแพ่งและพาณิชย์ (ฉบับที่ 20) พ.ศ. 2557 หรือที่เรียกว่า \"กฎหมายค้ำประกันฉบับใหม่\" เพื่อสร้างความคุ้มครองที่เป็นธรรมให้แก่ข้าราชการทหารที่เป็นลูกหนี้และผู้ค้ำประกันของสหกรณ์ออมทรัพย์</p>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}