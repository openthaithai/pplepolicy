{
  "policy": {
    "id": 162,
    "slug": "C-7-5-02",
    "type": "File",
    "title": "ยุทธศาสตร์รับมือน้ำท่วมในพื้นที่ลุ่มน้ำ",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 21,
      "slug": "C-7",
      "title": "น้ำ"
    },
    "parentLevel3": {
      "id": 88,
      "slug": "C-7-5",
      "title": "การบริหารจัดการน้ำ"
    },
    "summary": "จ่ายค่าเสียโอกาสทุ่งรับน้ำเป็นรายเดือน หนุนงบดีดบ้านพ้นน้ำ เพิ่มทางระบายน้ำลงอ่าวไทย จ้างงานฟื้นฟูชุมชน เพื่อเปลี่ยนวิกฤตน้ำท่วมเป็นชีวิตที่มั่นคง",
    "budgetAmount": null,
    "timelineYears": null,
    "image": "9d427418-263a-4a03-b5a7-12adef1a8b19",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ความแปรปรวนของสภาพภูมิอากาศส่งผลให้พื้นที่นอกแนวคันกั้นน้ำและทุ่งรับน้ำในลุ่มน้ำเจ้าพระยาและลุ่มน้ำยม-น่าน ต้องแบกรับภาระการระบายน้ำที่รุนแรงและยาวนานขึ้น โดยสถานการณ์อุทกภัยในพื้นที่ลุ่มน้ำภาคกลางและภาคเหนือตอนล่างในปัจจุบัน มีความรุนแรงเชิงโครงสร้าง ดังนี้:</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ภาระจากทุ่งรับน้ำและพื้นที่นอกคันกั้นน้ำ: </strong>พื้นที่ตั้งแต่จังหวัดสุโขทัย พิษณุโลก พิจิตร ลงมาจนถึงอ่างทอง พระนครศรีอยุธยา สุพรรณบุรี และนครปฐม ถูกใช้เป็นพื้นที่หน่วงน้ำหลัก ส่งผลให้น้ำท่วมสูงและยาวนานกว่าปกติ โดยในปี 2568 บางพื้นที่ต้องเผชิญสภาวะน้ำท่วมขังยาวนานกว่า 5 เดือน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>วิกฤตเศรษฐกิจและสังคม: </strong>ประชาชนสูญเสียรายได้จากการเกษตร 1-2 ฤดูกาล ขาดแคลนระบบสาธารณูปโภคที่ทนทาน และไม่มีระบบการจัดการศูนย์พักพิงที่เป็นมาตรฐาน รวมถึงขาดมาตรการฟื้นฟูอาชีพหลังน้ำลดที่ชัดเจน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ข้อจำกัดในการระบายน้ำ: </strong>ขีดความสามารถในการระบายน้ำของแม่น้ำสายหลักและคลองสาขาไม่เพียงพอต่อปริมาณมวลน้ำที่เพิ่มขึ้น ทำให้พื้นที่ทุ่งรับน้ำกลายเป็นพื้นที่รองรับน้ำขังถาวรซึ่งกระทบต่อการดำรงชีวิตอย่างรุนแรง</p>\n</li>\n</ul>"
      },
      {
        "title": "เราจะทำอะไร (WHAT)",
        "content": "<p dir=\"ltr\">พรรคประชาชนเสนอแนวนโยบายการจัดการน้ำที่มุ่งเน้นการฟื้นฟูคุณภาพชีวิตควบคู่กับการเพิ่มประสิทธิภาพระบบชลประทานเพื่อลดภัยพิบัติอย่างเป็นระบบ แบ่งเป็น 2 ระยะ เพื่อแก้ไขปัญหาแบบเบ็ดเสร็จ:</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>มาตรการระยะสั้น (มีนาคม - กันยายน 2569):</strong> มุ่งเน้นการเยียวยาที่เป็นธรรม การฟื้นฟูรายได้ 6 เดือน และการปรับปรุงโครงสร้างพื้นฐานระดับชุมชนให้พร้อมรับฤดูน้ำหลาก</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>มาตรการระยะยาว (ปีงบประมาณ 2570 เป็นต้นไป):</strong> ลงทุนโครงสร้างพื้นฐานเพื่อ \"ลดความเสี่ยง\" และ \"เพิ่มทางเลือก\" ในการจัดการน้ำ โดยเป้าหมายหลักคือการยกระดับชุมชนให้สามารถอยู่ร่วมกับน้ำได้ (Living with Water) และเพิ่มขีดความสามารถการระบายน้ำของลุ่มน้ำเจ้าพระยา-ท่าจีน อีกอย่างน้อย 500 ลบ.ม./วินาที ภายใน 4 ปี</p>\n</li>\n</ol>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">การขับเคลื่อนนโยบายจะใช้กลไกการเยียวยาเชิงรุกและการบริหารจัดการเชิงวิศวกรรม ดังนี้:</p>\n<p><strong>1. มาตรการระยะสั้น (มีนาคม - กันยายน 2569): เยียวยา ฟื้นฟู และเตรียมรับน้ำ</strong></p>\n<p dir=\"ltr\">มุ่งเน้นการอัดฉีดสภาพคล่องและปรับปรุงกายภาพชุมชนให้พร้อมเผชิญเหตุ</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ระบบชดเชยที่เป็นธรรม:</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>เงินช่วยเหลือเผชิญเหตุ:</strong> 3,000 บาท/เดือน ตลอดช่วงน้ำท่วม</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ค่าเสียโอกาสเกษตรกรรม: </strong>1,000 บาท/เดือน/ไร่ พร้อมชดเชยค่าซ่อมแซมบ้านตามจริงและค่าปลงศพอัตรามาตรฐาน</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การฟื้นฟูเศรษฐกิจและรายอาชีพ:</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>การเงิน: </strong>พักชำระหนี้/ดอกเบี้ย 0% นาน 12 เดือน และให้สินเชื่อฟื้นฟูอาชีพ 0% สำหรับ SMEs และเกษตรกร</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>จ้างงานเร่งด่วน: </strong>งบประมาณผ่าน อปท. เพื่อจ้างคนในพื้นที่ฟื้นฟูชุมชนตนเอง (ขุดลอกคลอง/ซ่อมอาคาร) นาน 3-6 เดือน</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>เกษตรแม่นยำ: </strong>วางแผนส่งน้ำและเพาะปลูกพืชอายุสั้น/พืชบำรุงดินที่มีตลาดรองรับ เพื่อสร้างรายได้ก่อนน้ำหลาก</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>โครงสร้างพื้นฐานและการป้องกันระดับท้องถิ่น:</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>กองทุนดีดบ้าน: </strong>สนับสนุนงบประมาณยกพื้นบ้านและสาธารณูปโภค (หม้อแปลง/ประปา) ให้สูงกว่าระดับน้ำท่วมสูงสุด</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ศูนย์พักพิงถาวร: </strong>ปรับปรุงอาคารสาธารณะในทุกอำเภอให้เป็นศูนย์พักพิงที่ \"น้ำท่วมไม่ถึง\" พร้อมระบบสำรองไฟ (Solar Cell) และอาหาร</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>การจัดการน้ำชุมชน: </strong>ขุดลอกคลองครั้งใหญ่ช่วงหน้าแล้ง ตรวจสอบประตูระบายน้ำให้เสร็จก่อนเดือนพฤษภาคม และติดตั้งระบบเตือนภัยถึงมือถือประชาชน</p>\n</li>\n</ul>\n</ul>\n<p><strong>2. มาตรการระยะยาว (ปีงบประมาณ 2570 เป็นต้นไป): ปฏิรูปโครงสร้างจัดการน้ำลุ่มน้ำ</strong></p>\n<p dir=\"ltr\">มุ่งเน้นการลงทุนขนาดใหญ่เพื่อลดความเสี่ยงเชิงโครงสร้างภายใน 4 ปี</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ยกระดับเมืองและชุมชน (Living with Water): </strong>ปรับปรุงบ้านเรือน พื้นที่ชุมชน และสาธารณูปโภคในพื้นที่ทุ่งรับน้ำและนอกคันกั้นน้ำทั้งหมดให้ปลอดภัยและพ้นแนวระดับน้ำท่วมขัง</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>เพิ่มขีดความสามารถการระบายน้ำลุ่มน้ำเจ้าพระยา-ท่าจีน อย่างน้อย 500 ลบ.ม./วินาที:</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">เพิ่มประสิทธิภาพแม่น้ำเจ้าพระยา (+300 ลบ.ม./วินาที) และแม่น้ำท่าจีน (+100 ลบ.ม./วินาที)</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">พัฒนาระบบระบายน้ำแนวเหนือ-ใต้ จากทุ่งเจ้าเจ็ดสู่ยอดอ่าวไทย (+100 ลบ.ม./วินาที)</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">เร่งผลักดันโครงการทางน้ำหลากฝั่งตะวันออก (ชัยนาท-ป่าสัก-อ่าวไทย) เพื่อรับมวลน้ำได้เพิ่มถึง 500-900 ลบ.ม./วินาที</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปฏิรูปจัดการน้ำลุ่มน้ำยม-น่าน </strong>เพิ่มประสิทธิภาพการระบายเพื่อลดปริมาณน้ำที่ต้องผันเข้าทุ่งบางระกำและป้องกันเขตเศรษฐกิจสุโขทัย อย่างน้อย 400 ลบ.ม./วินาที</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การบริหารจัดการทุ่งรับน้ำอย่างสมดุล: </strong>เพิ่มช่องทางเชื่อมต่อระหว่างพื้นที่นอกคันกั้นน้ำและทุ่งรับน้ำ เพื่อให้การนำน้ำเข้า-ออกรวดเร็วขึ้น ลดระยะเวลาท่วมขังในพื้นที่</p>\n</li>\n</ul>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}