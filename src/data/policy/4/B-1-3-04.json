{
  "policy": {
    "id": 128,
    "slug": "B-1-3-04",
    "type": "File",
    "title": "ส่งเสริมอุตสาหกรรมป้องกันประเทศ",
    "parentLevel1": {
      "id": 10,
      "slug": "B",
      "title": "ประชาธิปไตยและความมั่นคงใหม่"
    },
    "parentLevel2": {
      "id": 12,
      "slug": "B-1",
      "title": "กองทัพทันสมัย"
    },
    "parentLevel3": {
      "id": 43,
      "slug": "B-1-3",
      "title": "ทันสมัย สมรรถนะสูง"
    },
    "summary": "สนับสนุนเอกชนไทยผลิตยุทโธปกรณ์แทนการนำเข้า ส่งเสริมการถ่ายทอดเทคโนโลยีจากต่างชาติ และสร้างมาตรฐานสากลอาวุธไทยในระดับสากลเพื่อการส่งออก",
    "budgetAmount": null,
    "timelineYears": null,
    "image": "baa91c0b-8382-400d-8c30-0bd2940196b9",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">การพัฒนาอุตสาหกรรมป้องกันประเทศมีความสำคัญอย่างยิ่ง เนื่องจากเป็นทั้งความจำเป็นทางยุทธศาสตร์และความมั่นคง รวมถึงเป็นโอกาสในการสร้างเครื่องยนต์ใหม่ทางเศรษฐกิจให้กับประเทศไทยผ่านปัจจัยดังนี้:</p>\n<p dir=\"ltr\"><strong>1. วิกฤตงบประมาณและความพร้อมรบ:</strong> งบประมาณกลาโหมปี 2569 กว่า 200,000 ล้านบาท ถูกใช้เป็นงบบุคลากรถึง 53% (กองทัพใช้แรงงานเข้มข้นสูง) ขณะที่งบลงทุนของสถาบันเทคโนโลยีป้องกันประเทศในการวิจัยและพัฒนามีเพียง 0.3% นอกจากนี้ ยุทโธปกรณ์ของกองทัพหลายรายการมีอายุการใช้งานสูง ส่งผลให้ต้องแบกภาระซ่อมบำรุงยุทโธปกรณ์เก่า ควบคู่ไปกับการจัดหายุทโธปกรณ์ใหม่ที่ทันสมัย ภายใต้โครงสร้างงบประมาณที่ยังขาดประสิทธิภาพ&nbsp;</p>\n<p dir=\"ltr\"><strong>2. โอกาสจากแผนลงทุนมหาศาล:</strong> ระหว่างปี 2566-2580 กองทัพเรือมีแผนลงทุนสูงถึง 175,236 ล้านบาท การลงทุนนี้ไม่ควรเป็นเพียง \"รายจ่าย\" แต่ต้องเปลี่ยนเป็น \"การจ้างงานทักษะสูง\" และการพัฒนาห่วงโซ่อุปทานในประเทศ</p>\n<p dir=\"ltr\"><strong>3. ศักยภาพเอกชนไทยที่รอการสนับสนุน: </strong>ไทยมีบริษัทที่ส่งออกรถหุ้มเกราะไปกว่า 46 ประเทศ มีอู่ต่อเรือที่รองรับระวางได้ถึง 180,000 ตัน และมีผู้พัฒนาเทคโนโลยีโดรน (UAV) ที่พร้อมเติบโต หากรัฐเปลี่ยนบทบาทจากผู้ซื้อเป็นผู้ส่งเสริม</p>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">เป้าหมายหลักคือการ <strong>\"พึ่งพาตนเองได้\"</strong> ในการวิจัยและผลิตยุทโธปกรณ์ เพื่อสนับสนุนความพร้อมรบและสร้างผลกระทบเชิงบวกต่อเศรษฐกิจไทย ดังนี้:</p>\n<p dir=\"ltr\"><strong>1. การจัดสรรทรัพยากรและการพึ่งพาตนเอง</strong></p>\n<p dir=\"ltr\">จัดสรรงบประมาณใหม่โดยเน้นการลงทุนในเทคโนโลยีมากกว่าบุคลากร เพื่อเพิ่ม อธิปไตยทางเทคโนโลยีความมั่นคง (Defense Technology Sovereignty) และลดการพึ่งพาต่างชาติ</p>\n<p dir=\"ltr\"><strong>2. การสร้างผลกระทบทางเศรษฐกิจและการส่งออก</strong></p>\n<p dir=\"ltr\">ส่งเสริมผู้ประกอบการไทยให้ขยายตลาดทั้งในและต่างประเทศ และสร้างนวัตกรรมที่ใช้ได้ทั้งในกองทัพและภาคธุรกิจทั่วไป (Dual-Use) เช่น โดรน แบตเตอรี่ขั้นสูง และดาวเทียม</p>\n<p dir=\"ltr\"><strong>3. การเลือกยุทโธปกรณ์เป้าหมายด้วย เกณฑ์สามด้าน (Triple Criteria)</strong></p>\n<p dir=\"ltr\">มุ่งเน้นส่งเสริมยุทโธปกรณ์ที่มีองค์ประกอบครบ 3 ด้าน คือ:</p>\n<p dir=\"ltr\" style=\"padding-left: 40px;\">&bull; มีความต้องการเชิงยุทธศาสตร์และตอบโจทย์ภัยคุกคาม</p>\n<p dir=\"ltr\" style=\"padding-left: 40px;\">&bull; ภาครัฐและเอกชนไทยมีขีดความสามารถที่จะพัฒนาต่อยอดได้</p>\n<p dir=\"ltr\" style=\"padding-left: 40px;\">&bull; ตลาดนานาชาติมีความต้องการ เพื่อความคุ้มค่าในการวิจัยและพัฒนา</p>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\"><strong>1. มาตรการส่งเสริมการผลิตภายในประเทศและการจัดซื้อจัดจ้างภาครัฐ</strong></p>\n<p dir=\"ltr\" style=\"padding-left: 40px;\">&bull; <strong>สัดส่วนจัดซื้อภายในประเทศ:</strong> กำหนดให้กองทัพจัดซื้อจากเอกชนไทยไม่น้อยกว่าร้อยละ 40 ของงบจัดซื้อยุทโธปกรณ์ สำหรับสินค้าในบัญชีนวัตกรรมไทยและได้มาตรฐานกระทรวงกลาโหม</p>\n<p dir=\"ltr\" style=\"padding-left: 40px;\">&bull; <strong>แต้มต่อสินค้าไทย:</strong> เพิ่มแต้มต่อสำหรับสินค้าที่ ผลิตในประเทศไทย (Made in Thailand - MiT) ในการเสนอราคาต่อภาครัฐจาก 5% เป็น 10%</p>\n<p dir=\"ltr\" style=\"padding-left: 40px;\">&bull; <strong>โครงการขนาดใหญ่:</strong> ส่งเสริมการรวมกลุ่มบริษัท (Consortium) เพื่อผลิตยุทโธปกรณ์ เช่น เรือฟริเกตภายในประเทศ โดยกำหนดเงื่อนไขการใช้ ข้อกำหนดการใช้วัตถุดิบภายในประเทศ (Local Content Requirement)</p>\n<p dir=\"ltr\"><strong>2. การใช้กลไกชดเชยทางเศรษฐกิจ</strong></p>\n<p dir=\"ltr\">เมื่อต้องซื้อยุทโธปกรณ์มูลค่าสูงจากต่างชาติ รัฐต้องทำ นโยบายชดเชยภาคบังคับ (Mandatory Offset Policy) เพื่อให้เกิดการถ่ายทอดเทคโนโลยีและการ ร่วมผลิต (Co-Production) ภายในประเทศ&nbsp;</p>\n<p dir=\"ltr\"><strong>3. การปฏิรูปและลดอุปสรรคทางการค้า</strong></p>\n<p dir=\"ltr\" style=\"padding-left: 40px;\">&bull; <strong>ทบทวนมาตรการภาษี: </strong>ปรับปรุงภาษีนำเข้าวัตถุดิบหลักเพื่อให้การประกอบในประเทศมีราคาถูกกว่าการนำเข้าสินค้าสำเร็จรูป</p>\n<p dir=\"ltr\" style=\"padding-left: 40px;\">&bull; <strong>การอำนวยความสะดวก:</strong> แก้ไขกฎหมายโรงงานผลิตอาวุธเพื่อลดระยะเวลาขออนุญาตส่งออก และตราพระราชบัญญัติมาตรฐานยุทโธปกรณ์เพื่อรับรองคุณภาพให้เทียบเท่า มาตรฐานทางทหารของกระทรวงกลาโหมสหรัฐอเมริกา (Military Standard - MIL-STD) หรือ มาตรฐานขององค์การสนธิสัญญาป้องกันแอตแลนติกเหนือ (North Atlantic Treaty Organization Standardization Agreement - NATO STANAG)</p>\n<p dir=\"ltr\"><strong>4. การส่งเสริมวิจัยและพัฒนา และทางการเงิน</strong></p>\n<p dir=\"ltr\">&bull; <strong>วิจัยภาครัฐ:</strong> พัฒนาหน่วยงานวิจัยของรัฐ (Public Research Institute - PRI) ให้รับความเสี่ยงในช่วงเริ่มต้นเหมือนโมเดล สำนักงานโครงการวิจัยขั้นสูงด้านการป้องกันประเทศของสหรัฐอเมริกา (Defense Advanced Research Projects Agency - DARPA)</p>\n<p dir=\"ltr\">&bull; <strong>เงินกู้นโยบาย:</strong> จัดให้มี สินเชื่อตามนโยบายรัฐ (Policy Loan) เพื่อช่วยสภาพคล่องให้ผู้ประกอบการในโครงการขนาดใหญ่</p>\n<p dir=\"ltr\"><strong>5. การปฏิรูปเชิงระบบและการเชื่อมโยงแผน</strong></p>\n<p dir=\"ltr\">&bull; <strong>รวมศูนย์การจัดหาอาวุธ: </strong>ไว้ที่สำนักงานปลัดกระทรวงกลาโหมเพื่อความมั่นใจวน่าการจัดซื้อเป็นไปตามนโยบายภาพรวม</p>\n<p dir=\"ltr\">&bull; <strong>การเชื่อมโยงแผน:</strong> บูรณาการแผนกองทัพและแผนอุตสาหกรรมป้องกันประเทศเข้าด้วยกัน เช่น โมเดลของ สถาบันวิเคราะห์การป้องกันประเทศแห่งเกาหลี (Korea Institute for Defense Analyses - KIDA) ทำงานร่วมกับสมาคมอุตสาหกรรมป้องกันประเทศเกาหลี (Korea Defense Industry Association) เป็นต้น</p>\n<p dir=\"ltr\">&bull; <strong>การส่งเสริมการส่งออก: </strong>จัดตั้งคณะกรรมการทีมไทยแลนด์ คณะกรรมการส่งเสริมผลิตภัณฑ์อุตสาหกรรมป้องกันประเทศกับต่างประเทศ (TEAM THAILAND) และปรับบทบาทผู้ช่วยทูตทหารให้ช่วยส่งเสริมการตลาดในต่างประเทศอย่างจริงจัง</p>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}