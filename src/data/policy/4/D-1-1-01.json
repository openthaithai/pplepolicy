{
  "policy": {
    "id": 33,
    "slug": "D-1-1-01",
    "type": "File",
    "title": "ปราบทุนนอมินี/ทุนเทาเด็ดขาด ปกป้องผู้ประกอบการไทย ",
    "parentLevel1": {
      "id": 8,
      "slug": "D",
      "title": "โมเดลเศรษฐกิจใหม่"
    },
    "parentLevel2": {
      "id": 24,
      "slug": "D-1",
      "title": "เศรษฐกิจที่เป็นธรรม"
    },
    "parentLevel3": {
      "id": 29,
      "slug": "D-1-1",
      "title": "บังคับใช้กติกาการค้าให้เป็นธรรมและรัดกุม"
    },
    "summary": "คัดกรองเชิงรุกปราบทุนเทา เชื่อมโยงฐานข้อมูล ตรวจสอบหุ้นนอมินี เปิดข้อมูลบริษัทให้ประชาชนช่วยเช็ก เพิ่มโทษหนัก และรางวัลนำจับ เพื่อทลายทุนเทาที่ทำลายเศรษฐกิจไทยอย่างถอนรากถอนโคน",
    "budgetAmount": null,
    "timelineYears": null,
    "image": "2219853c-7200-4cc0-a288-65fd8fd63b9b",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">&bull; ความเสียหายทางเศรษฐกิจ: วิกฤตการณ์นอมินี (Nominee) และทุนสีเทา คือหายนะต่อเศรษฐกิจที่ทำลายโครงสร้างการแข่งขันอย่างรุนแรง ในปี 2567 รัฐบาลจับผู้กระทำผิดได้ 873 ราย คิดเป็นมูลค่าความเสียหายต่อเศรษฐกิจไทย 15,587 ล้านบาท ทั้งหมดนี้อาจไม่ถึง 1% ของปัญหา</p>\n<p dir=\"ltr\">&bull; เครือข่ายไทยเทา: ปัญหานี้ดำรงอยู่ได้เพราะมีกลุ่มทุน ข้าราชการ และนักการเมืองไทยที่สนับสนุนให้เกิดนอมินี เพื่อหลบเลี่ยงความรับผิดชอบและเลี่ยงภาษี</p>\n<p>&bull; บทลงโทษต่ำเกินไป: ปัจจุบันบทลงโทษตาม พระราชบัญญัติการบัญชี พ.ศ. 2543 และ พระราชบัญญัติการประกอบธุรกิจของคนต่างด้าว พ.ศ. 2542 ต่ำเกินไป โดยกำหนดโทษ &ldquo;จำคุกไม่เกิน 1 เดือน ปรับไม่เกิน 2 พันบาท หรือทั้งจำ ทั้งปรับ&rdquo; และที่ผ่านมา ก็ทำโทษเพียงปรับ 2 พันบาท&nbsp; ทำให้กลุ่มทุนไม่เกรงกลัว และมองว่าเป็นเพียงต้นทุนทางธุรกิจที่ยอมจ่ายได้ นอกจากนี้หน่วยงานรัฐยังทำงานแบบแยกส่วน ทำให้การดำเนินคดีล่าช้าใช้เวลานานนับปี</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">&bull; มาตรการคัดกรองเชิงรุก: เพิ่มความเข้มงวดในการจดทะเบียนนิติบุคคล โดยเชื่อมโยงฐานข้อมูลของกรมพัฒนาธุรกิจการค้า เข้ากับฐานข้อมูลของหน่วยงานสำคัญแบบอัตโนมัติ เช่น กองบัญชาการตำรวจสอบสวนกลาง, กรมสอบสวนคดีพิเศษ (DSI), สำนักงานป้องกันและปราบปรามการฟอกเงิน (ปปง.), และกรมสรรพากร เพื่อระบบแจ้งเตือนความผิดปกติของโครงสร้างถือหุ้น</p>\n<p dir=\"ltr\">&bull; กลไกตรวจสอบโดยประชาชน: สร้างระบบร้องเรียนที่โปร่งใส ตรวจสอบได้ และมีกลไกที่รัฐต้องตอบสนองต่อเรื่องร้องเรียนอย่างชัดเจน</p>\n<p dir=\"ltr\">&bull; ปฏิรูปบทลงโทษ: เพิ่มบทลงโทษให้สูงขึ้นและลดระยะเวลาการดำเนินคดีให้สั้นลง เพื่อสร้างความยำเกรงและกำจัดการกระทำผิดซ้ำ</p>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\"><strong>1. มาตรการเปิดข้อมูล (OPEN)</strong></p>\n<ul>\n<li dir=\"ltr\">ข้อมูลเปิด (Open Data) (ภายใน 3 เดือน): เปิดเผยข้อมูลนิติบุคคลให้สาธารณะเข้าถึงได้ เพื่อให้ประชาชนและภาคส่วนที่เกี่ยวข้องใช้ตรวจสอบโครงสร้างการถือหุ้นอันซับซ้อน</li>\n<li dir=\"ltr\">การเปิดเผยประวัติผู้กระทำผิด (ภายใน 6 เดือน): เปิดเผยรายชื่อบริษัทที่ถูกปรับ ตักเตือน หรือเพิกถอนใบอนุญาต เพื่อให้ภาคประชาสังคมช่วยตรวจสอบคู่ขนานกับรัฐ</li>\n<li dir=\"ltr\">พัฒนา Machine Learning คัดกรองกลุ่มเสี่ยง (ภายใน 6 เดือน): พัฒนาโมเดลวิเคราะห์กลุ่มเสี่ยงผ่านระบบวิเคราะห์ธุรกิจเชิงบูรณาการ (Integrated Business Analysis System - IBAS) เพื่อคัดกรองพฤติกรรมการถือหุ้นไขว้</li>\n</ul>\n<p dir=\"ltr\"><strong>2. การมีส่วนร่วมของประชาชน (PEOPLE)</strong></p>\n<ul>\n<li dir=\"ltr\">ประกาศวาระแห่งชาติ (ภายใน 3 เดือน): รณรงค์ให้ประชาชนทั่วประเทศแจ้งเบาะแส เพื่อลดข้อจำกัดด้านกำลังเจ้าหน้าที่รัฐ</li>\n<li dir=\"ltr\">พัฒนา Dashboard รับเรื่องร้องเรียนให้ตรวจสอบได้ (ภายใน 3 เดือน): ยกระดับระบบ ทราฟฟี่ ฟองดูว์ (Traffy Fondue) ให้เป็นศูนย์กลางการจัดการเรื่องร้องเรียนที่โปร่งใส ติดตามผลได้ตามเวลาจริง (Real-time)</li>\n<li dir=\"ltr\">เพิ่มรางวัลนำจับ (ภายใน 3 เดือน): สร้างแรงจูงใจและสวัสดิการคุ้มครองสำหรับผู้แจ้งเบาะแส เพื่อให้ผู้มีส่วนเกี่ยวข้องกล้าชี้เป้าผู้กระทำความผิด</li>\n</ul>\n<p dir=\"ltr\"><strong>3. การปราบปรามเชิงรุก (SUPPRESS)</strong></p>\n<ul>\n<li dir=\"ltr\">ตรวจสอบผู้ให้การสนับสนุน (ภายใน 3 เดือน): มุ่งเป้าตรวจสอบบริษัทบัญชีและสำนักงานกฎหมายที่รับจ้างถือหุ้นแทนทุนนอมินี โดยตั้งเป้าตรวจสอบเพิ่มขึ้น 50%</li>\n<li dir=\"ltr\">ตรวจสอบทรัพย์สินและอสังหาริมทรัพย์ (ภายใน 3 เดือน): ร่วมกับกรมที่ดินและ ปปง. ตรวจสอบการฟอกเงินผ่านบ้านหรูและที่ดิน ยึดคืนทรัพยากรที่นอมินีถือครองโดยมิชอบให้ได้มากขึ้น 10%</li>\n<li dir=\"ltr\">ปรับปรุงแก้ไขกฎหมาย (ภายใน 6 เดือน): แก้ไขกฎหมายที่เกี่ยวข้องเพื่อเพิ่มประสิทธิภาพการปราบนอมินี และสนับสนุนธุรกิจต่างชาติที่ถูกกฎหมาย เช่น พระราชบัญญัติ ป้องกันและปราบปรามการฟอกเงิน พ.ศ. 2542 หรือ พ.ร.บ.การประกอบธุรกิจของคนต่างด้าว พ.ศ. 2542</li>\n<li dir=\"ltr\">สร้างร่วมมือกับสากล (ภายใน 3 เดือน): เนื่องจาก ทุนเทา/นอมินีจำนวนมากประกอบธุรกิจข้ามพรมแดน เกี่ยวข้องกับอาชญากรรมข้ามขาติ และการฟอกเงิน ไทยควรยกระดับเป็นศูนย์กลางการปราบปรามทุนเทา / นอมินี&nbsp;</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}