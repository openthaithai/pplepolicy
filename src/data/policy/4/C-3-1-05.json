{
  "policy": {
    "id": 108,
    "slug": "C-3-1-05",
    "type": "File",
    "title": "จัดการป่ายั่งยืนด้วยการอนุรักษ์โดยชุมชน",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 18,
      "slug": "C-3",
      "title": "ที่ดิน"
    },
    "parentLevel3": {
      "id": 63,
      "slug": "C-3-1",
      "title": "การจัดการที่ดินให้เป็นระบบเดียว"
    },
    "summary": "ใช้ One Map และ AI พิสูจน์สิทธิที่ดิน ดันป่าชุมชน 6.9 ล้านไร่ สร้างเศรษฐกิจสีเขียวและเพิ่มป่าอนุรักษ์เป็น 30% ของประเทศ",
    "budgetAmount": null,
    "timelineYears": null,
    "image": "6972a4f5-7b63-4b7a-8aaf-54658139d4dd",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">นับตั้งแต่การประกาศนโยบาย \"ปิดป่า\" ในปี 2532 ประเทศไทยได้เปลี่ยนผ่านสู่ยุคการอนุรักษ์เข้มข้น อย่างไรก็ตาม แนวคิดการจัดการป่าแบบ \"อนุรักษ์ปลอดคน\" และการรวมศูนย์อำนาจไว้ที่ส่วนกลางได้กลายเป็นรากฐานของความขัดแย้งระหว่างรัฐกับประชาชนมาอย่างยาวนาน</p>\n<p dir=\"ltr\">โดยสถานการณ์ทรัพยากรป่าไม้และข้อพิพาทในปัจจุบันมีความซับซ้อนในหลายมิติ ดังนี้:</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ความซับซ้อนของกฎหมายและหน่วยงาน: </strong>ปัจจุบันพื้นที่ป่าอยู่ภายใต้กฎหมายหลายฉบับและหลายหน่วยงานกำกับดูแล ทำให้เกิดความลักลั่นในการบริหารจัดการ โดยมีสถิติล่าสุด (พ.ศ. 2568) ระบุสภาพป่าคงเหลือเพียง 31% ของพื้นที่ประเทศ แบ่งเป็น:</p>\n</li>\n<ol>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ป่าสงวนแห่งชาติ:</strong> 31.4 ล้านไร่ (9.8% ของพื้นที่ประเทศ)</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ป่าอนุรักษ์:</strong> 64 ล้านไร่ (20.1% ของพื้นที่ประเทศ)</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\"><strong>ป่าชุมชน:</strong> 6.2 ล้านไร่ (1.9% ของพื้นที่ประเทศ)</p>\n</li>\n</ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ปัญหาแนวคิดอำนาจนิยมแบบดั้งเดิม:</strong> หน่วยงานรัฐมักยึดถือว่าทรัพยากรเป็นของรัฐเพียงฝ่ายเดียว จึงตัดสิทธิชุมชนท้องถิ่นในการจัดการ ทำให้พื้นที่ที่อุดมสมบูรณ์ไม่สามารถถูกนำมาใช้สร้างงาน สร้างอาชีพ หรือป้องกันภัยพิบัติโดยคนในพื้นที่ได้</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>ผลกระทบต่อสิทธิชุมชน:</strong> การเร่งประกาศเขตอุทยานแห่งชาติที่ทับซ้อนกับพื้นที่ทำกินเดิม ทำให้ชาวบ้านต้องขออนุญาตในทุกกิจกรรมพื้นฐาน นำไปสู่ปัญหาความเหลื่อมล้ำทางเศรษฐกิจและการขาดส่วนร่วมในการวางแผนยั่งยืน</p>\n</li>\n</ul>"
      },
      {
        "title": "เราจะทำอะไร (WHAT)",
        "content": "<p dir=\"ltr\">พรรคประชาชนเสนอแนวทางใหม่ที่ผสานการรักษาทรัพยากรเข้ากับการสร้างความมั่งคั่งให้ท้องถิ่น ผ่าน 3 มาตรการหลัก:</p>\n<ol>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การสร้างเอกภาพในการอนุรักษ์:</strong> เพิ่มพื้นที่ป่าอนุรักษ์จาก 20.1% เป็น <strong>30% ของพื้นที่ประเทศ (95.8 ล้านไร่)</strong> โดยยกระดับพื้นที่ป่าสงวนฯ และป่าไม้ถาวรที่ยังคงสภาพป่าจริงและไม่มีข้อพิพาทกับประชาชน ให้กลายเป็นป่าอนุรักษ์ภายใต้กฎหมายฉบับเดียวกัน และมีหน่วยงานระดับกรมเพียงกรมเดียวดูแล เพื่อเพิ่มประสิทธิภาพในการบริหารจัดการ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การส่งเสริมสิทธิชุมชนจัดการป่า: </strong>เร่งประกาศรับรองป่าชุมชนที่ค้างอยู่ 760,000 ไร่ เพื่อเพิ่มพื้นที่ป่าชุมชนรวมเป็น 6.96 ล้านไร่ พร้อมแก้ไขโครงสร้างอำนาจโดยให้<strong>องค์กรปกครองส่วนท้องถิ่น</strong>เป็นหน่วยงานหลักในการกำกับดูแลและสนับสนุนชุมชน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การปรับเปลี่ยนแนวคิดสู่การพัฒนา:</strong> เปลี่ยนจากการอนุรักษ์แบบสกัดกั้น เป็นการบริหารจัดการป่าเพื่อการอนุรักษ์ควบคู่กับการใช้ประโยชน์เชิงเศรษฐกิจและสุขภาพ เพื่อให้คนในท้องถิ่นมีรายได้จากการดูแลทรัพยากร</p>\n</li>\n</ol>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">การขับเคลื่อนนโยบายจะใช้ทั้งกลไกบริหารและเทคโนโลยีขั้นสูง ดังนี้:</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การจัดการฐานข้อมูลแนวเขต (Land Mapping):</strong> เร่งรัดการปรับปรุงแผนที่แนวเขตที่ดินของรัฐแบบบูรณาการ มาตราส่วน 1 : 4000 หรือ <strong>\"วันแมป\" (One Map)</strong> เพื่อแยกแยะพื้นที่ป่าที่คงสภาพและไม่มีข้อพิพาทให้ชัดเจน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>นวัตกรรมเทคโนโลยีเพื่อความโปร่งใส:</strong></p>\n</li>\n<ul>\n<li dir=\"ltr\" aria-level=\"2\">\n<p dir=\"ltr\" role=\"presentation\">ใช้ ปัญญาประดิษฐ์ (AI) และ การเรียนรู้เชิงลึก (Deep Learning) มาพัฒนาประสิทธิภาพในการพิสูจน์สิทธิที่ดินและตรวจสอบการบุกรุกพื้นที่ป่าแบบทันท่วงที</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">ใช้โดรนถ่ายภาพและดาวเทียม เพื่อจัดทำแนวเขตป่าที่ประชาชนสามารถตรวจสอบได้ผ่านระบบออนไลน์</p>\n</li>\n<li dir=\"ltr\" aria-level=\"2\">\n<p dir=\"ltr\" role=\"presentation\">นำระบบตั๋วอิเล็กทรอนิกส์ (E-Ticket) มาใช้ในการบริหารจัดการพื้นที่ท่องเที่ยวเชิงอนุรักษ์</p>\n</li>\n</ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การสร้างเศรษฐกิจสีเขียว:</strong> ส่งเสริมการใช้ป่าเพื่อธรรมชาติบำบัด กีฬาวิ่งเทรล และการท่องเที่ยวเชิงสุขภาพ พร้อมบริหารจัดการระบบ \"การเก็บหาของป่าอย่างยั่งยืน\" เพื่อสร้างรายได้ให้ชุมชน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การวิจัยและพัฒนา:</strong> สนับสนุนงานวิจัยด้านทรัพยากรธรรมชาติ และส่งเสริมให้ประชาชนสร้างพื้นที่สีเขียวในที่ดินกรรมสิทธิ์ของตนเองเพื่อเพิ่มพื้นที่ปอดให้กับประเทศ</p>\n</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}