{
  "policy": {
    "id": 93,
    "slug": "C-2-5-02",
    "type": "File",
    "title": "อนุรักษ์ฟื้นฟูพื้นที่ชุ่มน้ำ",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 17,
      "slug": "C-2",
      "title": "สิ่งแวดล้อม"
    },
    "parentLevel3": {
      "id": 58,
      "slug": "C-2-5",
      "title": "รักษาระบบนิเวศและทรัพยากรธรรมชาติ"
    },
    "summary": "ใช้ข้อมูลและกฎหมาย กระจายอำนาจให้ท้องถิ่น สร้างแรงจูงใจเศรษฐศาสตร์เพื่อฟื้นฟูพื้นที่ชุ่มน้ำอย่างยั่งยืน",
    "budgetAmount": null,
    "timelineYears": null,
    "image": "5424ef0e-2f06-4878-a4c9-c4b01229f903",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">การอนุรักษ์ ฟื้นฟู และดูแลรักษา พื้นที่ชุ่มน้ำ (Wetlands) มีความสำคัญอย่างยิ่ง เพราะพื้นที่เหล่านี้ทำหน้าที่เป็น \"โครงสร้างพื้นฐานสีเขียว\" ที่รักษาสมดุลของระบบนิเวศในหลายมิติ:</p>\n<p dir=\"ltr\"><strong>1. ระบบจัดการน้ำตามธรรมชาติ&nbsp;</strong></p>\n<p dir=\"ltr\">พื้นที่ชุ่มน้ำเปรียบเสมือน <strong>\"ไตของโลก\"</strong> ที่ช่วยกรองของเสียและเป็นฟองน้ำขนาดยักษ์:</p>\n<ul>\n<li dir=\"ltr\"><strong>บรรเทาอุทกภัย:</strong> ช่วยชะลอและกักเก็บน้ำส่วนเกินในฤดูน้ำหลาก ไม่ให้ไหลบ่าเข้าท่วมพื้นที่ชุมชน</li>\n<li dir=\"ltr\"><strong>แหล่งน้ำสำรอง:</strong> น้ำที่เก็บกักไว้จะค่อยๆ ปล่อยออกมาในฤดูแล้ง ช่วยรักษาระดับน้ำใต้ดิน</li>\n<li dir=\"ltr\"><strong>ฟอกขจัดมลพิษ:</strong> พืชพรรณในพื้นที่ช่วยดักจับตะกอนและดูดซับสารพิษก่อนไหลลงสู่แม่น้ำสายหลักหรือทะเล</li>\n</ul>\n<p dir=\"ltr\"><strong>2. แหล่งกักเก็บคาร์บอนมหาศาล (Blue Carbon)</strong></p>\n<p dir=\"ltr\">พื้นที่ชุ่มน้ำ โดยเฉพาะ<strong>ป่าชายเลนและป่าพรุ</strong> เป็นแหล่งกักเก็บ คาร์บอนสีน้ำเงิน (Blue Carbon) ที่มีประสิทธิภาพสูงกว่าป่าบกทั่วไปถึง 50 เท่า การสูญเสียพื้นที่เหล่านี้จะทำให้ก๊าซเรือนกระจกปริมาณมหาศาลถูกปล่อยสู่ชั้นบรรยากาศและเร่งให้เกิดสภาวะโลกร้อนอย่างรวดเร็ว</p>\n<p dir=\"ltr\"><strong>3. แหล่งความหลากหลายทางชีวภาพและความมั่นคงทางอาหาร</strong></p>\n<ul>\n<li dir=\"ltr\"><strong>บ้านของสิ่งมีชีวิต:</strong> เป็นที่อยู่อาศัยของนกอพยพและสัตว์ป่าใกล้สูญพันธุ์</li>\n<li dir=\"ltr\"><strong>แหล่งอนุบาลสัตว์น้ำ:</strong> เป็นที่วางไข่และอนุบาลสัตว์น้ำเศรษฐกิจ (กุ้ง หอย ปู ปลา) ซึ่งเป็นฐานทรัพยากรอาหารที่มีราคาถูกสำหรับประชาชน</li>\n<li dir=\"ltr\"><strong>วิถีชีวิตท้องถิ่น:</strong> ชุมชนพึ่งพาพืชผัก สมุนไพร และพื้นที่ทำนาข้าว/นาเกลือในการดำรงชีพ</li>\n</ul>\n<p dir=\"ltr\"><strong>4. กำแพงกันชนทางธรรมชาติ (Natural Barrier)</strong></p>\n<p dir=\"ltr\">พื้นที่ชุ่มน้ำชายฝั่งช่วยลดความรุนแรงของคลื่นลมและ คลื่นพายุซัดฝั่ง (Storm Surge) รวมถึงป้องกันการกัดเซาะชายฝั่งได้ยั่งยืนกว่ากำแพงคอนกรีต</p>\n<p dir=\"ltr\">&nbsp;</p>\n<p dir=\"ltr\">ปัจจุบันพื้นที่ชุ่มน้ำของประเทศไทยลดลงอย่างต่อเนื่องจาก<strong>สาเหตุหลัก</strong> ได้แก่:</p>\n<ul>\n<li dir=\"ltr\"><strong>การเปลี่ยนแปลงการใช้ที่ดิน:</strong> การถมพื้นที่เพื่อเกษตรเชิงเดี่ยวและการขยายตัวของความเป็นเมือง</li>\n<li dir=\"ltr\"><strong>การก่อสร้างโครงสร้างพื้นฐาน: </strong>การสร้างเขื่อน ถนน และสะพาน ที่ปิดกั้นทางน้ำและเปลี่ยนระบบนิเวศ</li>\n<li dir=\"ltr\"><strong>มลพิษและการใช้ทรัพยากรเกินขนาด:</strong> สารเคมีจากอุตสาหกรรมและการเก็บเกี่ยวทรัพยากรที่เกินความสามารถในการฟื้นฟูของธรรมชาติ</li>\n<li dir=\"ltr\"><strong>การเปลี่ยนแปลงสภาพภูมิอากาศ (Climate Change):</strong> ส่งผลให้อุณหภูมิสูงขึ้น ปริมาณน้ำฝนไม่เสถียร และเกิดไฟป่าได้ง่ายขึ้น</li>\n</ul>\n<p dir=\"ltr\">หากเราสูญเสียพื้นที่ชุ่มน้ำ เราจะต้องแลกมาด้วยต้นทุนในการสร้างโครงสร้างทางวิศวกรรม (เขื่อน/กำแพงกั้นน้ำ) มหาศาล พรรคประชาชนจึงถือว่าการฟื้นฟูพื้นที่เหล่านี้คือ \"การลงทุนที่คุ้มค่าที่สุด\" เพื่อความยั่งยืนของทั้งมนุษย์และสิ่งแวดล้อม</p>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">เพื่อรับมือกับภัยคุกคามต่อพื้นที่ชุ่มน้ำที่มีแนวโน้มรุนแรงขึ้น พรรคประชาชนเสนอแนวทางการอนุรักษ์และฟื้นฟูโดยแบ่งตามระยะเวลาดำเนินการ ดังนี้</p>\n<p dir=\"ltr\"><strong>ระยะสั้น: ปฏิบัติการเร่งด่วนร่วมกับท้องถิ่น (ทำทันที)</strong></p>\n<p dir=\"ltr\">สนับสนุน องค์กรปกครองส่วนท้องถิ่น (อปท.) ในการจัดการพื้นที่ชุ่มน้ำผ่าน ภารกิจ: 4 ขั้นเปลี่ยนสายน้ำ &ldquo;สะอาด-สะสาง-สร้างมูลค่า-ฟื้นฟู&ldquo;</p>\n<ul>\n<li dir=\"ltr\">สะอาด (Clean): จัดการขยะอย่างเป็นระบบ</li>\n<li dir=\"ltr\">สะสาง (Clear): ขุดลอกทางน้ำให้ไหลเวียนดี</li>\n<li dir=\"ltr\">สร้างมูลค่า (Take Advantage): ยกระดับสู่การท่องเที่ยวและเศรษฐกิจชุมชน (Community-Based Tourism - CBT)</li>\n<li dir=\"ltr\">ฟื้นฟู (Restoration): ฟื้นฟูระบบนิเวศริมน้ำเพื่อสนับสนุนการเกษตร ประมง และคุณภาพชีวิต</li>\n</ul>\n<p dir=\"ltr\"><strong>ระยะกลาง: พัฒนาฐานข้อมูลดิจิทัลเพื่อการจัดการ (2-3 ปี)</strong></p>\n<p dir=\"ltr\">จัดตั้ง ศูนย์บริหารจัดการข้อมูลน้ำประจำจังหวัด เพื่อบูรณาการข้อมูลร่วมกับทุกหน่วยงานและภาคประชาชน:</p>\n<ul>\n<li dir=\"ltr\">จัดทำผังน้ำอัจฉริยะ: สำรวจเส้นทางน้ำตามลำดับ (Stream Order) ตั้งแต่แม่น้ำหลักจนถึงลำรางขนาดเล็ก พร้อมสำรวจทุก 4-5 ปี</li>\n<li dir=\"ltr\">เทคโนโลยีสำรวจขั้นสูง: ใช้ข้อมูล แบบจำลองระดับสูงเชิงเลข (Digital Elevation Model - DEM) ที่มีความละเอียดสูง ผ่านเทคโนโลยีการสำรวจระยะไกล (Remote Sensing) และ การตรวจจับและวัดระยะด้วยแสง (Light Detection and Ranging - LiDAR)</li>\n<li dir=\"ltr\">แผนที่ความเสี่ยง (Risk Maps): จัดทำระบบเตือนภัยผ่านแอปพลิเคชัน ครอบคลุมความเสี่ยงน้ำท่วม น้ำเค็มหนุน น้ำเสีย และการกัดเซาะชายฝั่ง</li>\n</ul>\n<p dir=\"ltr\"><strong>ระยะยาว: สร้างความยั่งยืนเชิงโครงสร้างธรรมชาติ (ภายใน 4 ปี)</strong></p>\n<p dir=\"ltr\"><strong>1. ฟื้นฟูพื้นที่แผ่น้ำและรับน้ำ</strong></p>\n<p dir=\"ltr\">ประยุกต์ใช้ การแก้ปัญหาโดยอาศัยธรรมชาติเป็นพื้นฐาน (Nature-based Solutions - NbS) เพื่อฟื้นฟูป่าชายเลนและพื้นที่ชุ่มน้ำให้สามารถรองรับน้ำหนุน (High Tide Flooding) และสภาวะฝนตกรุนแรงจัด (Rain Bomb) ได้ในระดับชุมชน</p>\n<p dir=\"ltr\"><strong>2. กำหนดพื้นที่อนุรักษ์นอกเขตพื้นที่คุ้มครอง (OECMs)</strong></p>\n<p dir=\"ltr\">ส่งเสริมกลไก มาตรการอนุรักษ์อื่นที่มีประสิทธิภาพนอกเขตพื้นที่คุ้มครอง (Other Effective Area-based Conservation Measures - OECMs) ตามข้อตกลงสหประชาชาติ เพื่อให้ชุมชนสามารถบริหารจัดการและดูแลพื้นที่ชุ่มน้ำที่อยู่นอกเขตอุทยานฯ ได้อย่างมีประสิทธิภาพ</p>\n<p dir=\"ltr\"><strong>3. การวางแผนฉากทัศน์สำหรับอนาคต (Scenario Planning)</strong></p>\n<ul>\n<li dir=\"ltr\">ออกแบบพื้นที่รับน้ำฉุกเฉิน: วางแผนพื้นที่แผ่น้ำขนาดใหญ่ที่ใช้ประโยชน์ได้หลากหลายวัตถุประสงค์ร่วมกับชุมชน</li>\n<li dir=\"ltr\">วิศวกรรมเฉพาะจุด: ประเมินการใช้โครงสร้างทางวิศวกรรมเฉพาะในพื้นที่ที่วิธีทางธรรมชาติไม่สามารถแก้ปัญหาได้</li>\n<li dir=\"ltr\">ระบบน้ำแยกส่วน: วางแผนร่วมกับ อปท. เพื่อแยกท่อน้ำทิ้งออกจากท่อระบายน้ำฝน เพื่อให้มั่นใจว่า \"น้ำท่วมต้องสะอาด\" และรองรับระบบบำบัดน้ำเสียในอนาคต</li>\n</ul>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">เพื่อให้การอนุรักษ์ฟื้นฟูพื้นที่ชุ่มน้ำเกิดขึ้นได้จริง พรรคประชาชนได้ออกแบบ กลไกขับเคลื่อนเชิงระบบ ที่ครอบคลุมทั้งอำนาจ งบประมาณ ข้อมูล และการมีส่วนร่วม โดยดำเนินการควบคู่กับ กลไกทางกฎหมาย ดังนี้:</p>\n<p dir=\"ltr\"><strong>1. ทำให้ท้องถิ่น &ldquo;ทำได้จริง ทำทันที&rdquo; (ระยะเร่งด่วน)</strong></p>\n<ul>\n<li dir=\"ltr\">กระจายอำนาจและงบประมาณ: ส่งงบประมาณตรงให้ องค์กรปกครองส่วนท้องถิ่น (อปท.) สำหรับภารกิจ &ldquo;สะอาด-สะสาง-สร้างมูลค่า-ฟื้นฟู&ldquo;</li>\n<li dir=\"ltr\">มาตรฐานการทำงาน: จัดทำ \"คู่มือมาตรฐานการจัดการพื้นที่ชุ่มน้ำ\" เพื่อให้ท้องถิ่นใช้เป็นแนวทางเดียวกันทั่วประเทศ</li>\n<li dir=\"ltr\">การมีส่วนร่วม: ตั้งคณะทำงานระดับตำบล/อำเภอ ที่ประกอบด้วย อปท. ชุมชน และนักวิชาการ ร่วมตัดสินใจเพื่อลดความขัดแย้ง</li>\n<li dir=\"ltr\">สร้างงานสร้างรายได้: สนับสนุนการจ้างงานและวิสาหกิจชุมชน เช่น การท่องเที่ยว การท่องเที่ยวโดยชุมชน (Community-Based Tourism - CBT) และการดูแลรักษาพื้นที่สีเขียว</li>\n</ul>\n<p dir=\"ltr\"><strong>2. ขับเคลื่อนนโยบายด้วยข้อมูล (Data Driven) (ระยะกลาง)</strong></p>\n<ul>\n<li dir=\"ltr\">ศูนย์ข้อมูลน้ำจังหวัด: จัดตั้งศูนย์บริหารจัดการข้อมูลน้ำระดับจังหวัดที่มีสถานะทางกฎหมายและงบประมาณที่ชัดเจน</li>\n<li dir=\"ltr\">มาตรฐานข้อมูลเดียว (Data Standard): บังคับใช้มาตรฐานข้อมูลระหว่างหน่วยงานให้เชื่อมต่อกันได้จริง</li>\n<li dir=\"ltr\">วิทยาศาสตร์ภาคพลเมือง (Citizen Science): ผนวกข้อมูลจากอาสาสมัครและแอปพลิเคชันเพื่ออัปเดตปัญหาแบบเรียลไทม์</li>\n<li dir=\"ltr\">การตัดสินใจบนฐานข้อมูล: เชื่อมโยงข้อมูล Risk Maps เข้ากับการจัดงบประมาณและการอนุญาตใช้ที่ดิน</li>\n</ul>\n<p dir=\"ltr\"><strong>3. เปลี่ยนจาก &ldquo;แก้ปัญหาเฉพาะหน้า&rdquo; เป็น &ldquo;แก้เชิงโครงสร้างธรรมชาติ&rdquo; (ระยะยาว)</strong></p>\n<ul>\n<li dir=\"ltr\">ผังเมืองและผังน้ำ: บรรจุพื้นที่รับน้ำและป่าชายเลนไว้ในผังเมืองและแผนพัฒนาท้องถิ่นอย่างเป็นทางการ</li>\n<li dir=\"ltr\">แรงจูงใจทางเศรษฐศาสตร์: ใช้กลไก การตอบแทนคุณค่าของระบบนิเวศ (Payment for Ecosystem Services - PES) หรือสิทธิประโยชน์ทางภาษี เพื่อจูงใจให้เจ้าของที่ดินเก็บรักษาพื้นที่รับน้ำแทนการเวนคืน</li>\n<li dir=\"ltr\">โครงการนำร่อง NbS: สร้างพื้นที่ต้นแบบ การแก้ปัญหาโดยอาศัยธรรมชาติเป็นพื้นฐาน (Nature-based Solutions - NbS) ในพื้นที่เสี่ยงซ้ำซากเพื่อสร้างหลักฐานเชิงประจักษ์</li>\n</ul>\n<p dir=\"ltr\"><strong>4. วางแผนร่วมกันจากล่างขึ้นบน (Bottom-up Approach)</strong></p>\n<ul>\n<li dir=\"ltr\">การวางแผนภาพฉากทัศน์ (Scenario Planning): วางแผนร่วมกับชุมชนและภาคธุรกิจเพื่อสร้างความเข้าใจในความเสี่ยงและทางเลือก</li>\n<li dir=\"ltr\">ความโปร่งใสทางวิศวกรรม: หากจำเป็นต้องสร้างโครงสร้างทางวิศวกรรม ต้องเปิดเผยข้อมูลผลกระทบและต้นทุนทางเลือกให้สังคมตรวจสอบได้</li>\n<li dir=\"ltr\">แยกน้ำดี-น้ำเสีย: บูรณาการแผนแยกระบบน้ำทิ้งออกจากท่อระบายน้ำฝนไว้ในแผนลงทุนระยะยาวของ อปท.</li>\n</ul>\n<p dir=\"ltr\">&nbsp;</p>\n<p dir=\"ltr\"><strong>กลไกทางกฎหมายและการกระจายอำนาจ</strong></p>\n<p dir=\"ltr\"><strong>1. บังคับใช้กฎหมายที่มีอยู่อย่างเข้มงวด</strong></p>\n<ul>\n<li dir=\"ltr\">พ.ร.บ.ทรัพยากรน้ำ พ.ศ. 2561: กฎหมายหลักในการบริหารจัดการน้ำทั้งระบบ</li>\n<li dir=\"ltr\">พ.ร.บ.การเดินเรือในน่านน้ำไทย พ.ศ. 2556: เพื่อจัดการสิ่งกีดขวางทางน้ำ</li>\n<li dir=\"ltr\">พ.ร.บ.ส่งเสริมและรักษาคุณภาพสิ่งแวดล้อมแห่งชาติ พ.ศ. 2535: รองรับการฟื้นฟูระบบนิเวศและควบคุมมลพิษ (EIA)</li>\n<li dir=\"ltr\">พ.ร.บ.ควบคุมอาคาร พ.ศ. 2522: ควบคุมสิ่งปลูกสร้างไม่ให้กีดขวางทางน้ำ</li>\n</ul>\n<p dir=\"ltr\"><strong>2. ปรับปรุงกฎหมายให้มีประสิทธิภาพ</strong></p>\n<ul>\n<li dir=\"ltr\">พ.ร.บ.กำหนดแผนและขั้นตอนการกระจายอำนาจให้แก่องค์กรปกครองส่วนท้องถิ่น พ.ศ. 2542: ถ่ายโอนอำนาจการจัดการทรัพยากรธรรมชาติให้ อปท. สามารถออกข้อบัญญัติท้องถิ่นเพื่อดูแลพื้นที่ของตนเองได้</li>\n<li dir=\"ltr\">พ.ร.บ.การผังเมือง พ.ศ. 2562: รองรับการจัดทำ \"ผังน้ำ\" และกำหนดพื้นที่รับน้ำ (Retention Areas) อย่างเป็นระบบ</li>\n</ul>\n<p dir=\"ltr\"><strong>3. ผลักดันกฎหมายใหม่</strong></p>\n<ul>\n<li dir=\"ltr\">ร่าง พ.ร.บ.พื้นที่ชุ่มน้ำ พ.ศ. ... : ที่พรรคประชาชนยื่นเข้าสภาฯ แล้ว เพื่อคุ้มครองพื้นที่ชุ่มน้ำอย่างเป็นระบบ จัดการมลพิษ และส่งเสริมสิทธิชุมชนในการดูแลรักษาทรัพยากร</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}