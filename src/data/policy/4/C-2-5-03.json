{
  "policy": {
    "id": 94,
    "slug": "C-2-5-03",
    "type": "File",
    "title": "ฟื้นคืนความหลากหลายทางชีวภาพ",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 17,
      "slug": "C-2",
      "title": "สิ่งแวดล้อม"
    },
    "parentLevel3": {
      "id": 58,
      "slug": "C-2-5",
      "title": "รักษาระบบนิเวศและทรัพยากรธรรมชาติ"
    },
    "summary": "ฟื้นฟูระบบนิเวศด้วยการแก้โครงสร้างกฎหมาย สร้างแรงจูงใจทางการเงิน ปรับปรุงเทคโนโลยีเฝ้าระวัง และทำให้อาชีพนักนิเวศวิทยามีความยั่งยืน",
    "budgetAmount": null,
    "timelineYears": null,
    "image": "d174b082-f46a-463f-ae8d-17c555174de2",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ความหลากหลายทางชีวภาพไม่ใช่แค่เรื่องของสัตว์หรือพืช แต่คือ \"โครงข่ายแห่งชีวิต\" ที่ค้ำจุนมนุษย์ในทุกมิติ</p>\n<ul>\n<li dir=\"ltr\"><strong>รากฐานระบบนิเวศ:</strong> เป็นกลไกธรรมชาติในการผสมเกสร ควบคุมศัตรูพืช และหมุนเวียนธาตุอาหาร หากความหลากหลายลดลง ระบบนิเวศจะเปราะบางและล่มสลายได้ง่าย</li>\n<li dir=\"ltr\"><strong>ความมั่นคงทางอาหารและเศรษฐกิจ:</strong> ทรัพยากรชีวภาพคือแหล่งรายได้และยารักษาโรค การสูญเสียชนิดพันธุ์คือการสูญเสียโอกาสทางเศรษฐกิจและความสามารถในการพึ่งพาตนเองของชุมชน</li>\n<li dir=\"ltr\"><strong>ปราการรับมือโลกผันผวน:</strong> ระบบนิเวศที่สมบูรณ์ เช่น ป่าชายเลนและแนวปะการัง คือตัวช่วยดูดซับก๊าซเรือนกระจกและลดความรุนแรงจากภัยธรรมชาติ (น้ำท่วม, กัดเซาะชายฝั่ง)</li>\n<li dir=\"ltr\"><strong>มรดกเพื่ออนาคต:</strong> การรักษาธรรมชาติคือการส่งต่อคุณภาพชีวิตและอัตลักษณ์ทางวัฒนธรรมที่ยั่งยืนให้คนรุ่นถัดไป</li>\n</ul>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">พรรคประชาชนมุ่งเน้นการเปลี่ยนผ่านจากการอนุรักษ์เชิงตั้งรับ สู่การฟื้นฟูเชิงรุกเพื่อสร้างความยั่งยืนในทุกระดับ ผ่าน 9 ยุทธศาสตร์สำคัญ:</p>\n<p dir=\"ltr\"><strong>1. กระจายอำนาจการคุ้มครองสู่ท้องถิ่นและชุมชน</strong></p>\n<ul>\n<li dir=\"ltr\">สนับสนุนงบประมาณและความรู้ให้ท้องถิ่นประกาศ \"เขตคุ้มครองความหลากหลายทางชีวภาพ\" ในพื้นที่สำคัญ เช่น เทือกเขาหินปูน พื้นที่ชุ่มน้ำ และทรัพยากรชายฝั่ง</li>\n<li dir=\"ltr\">จัดทำบัญชีทรัพยากรชีวภาพและแผนการบริหารจัดการพื้นที่ รวมถึงคุ้มครองผลประโยชน์ (Benefit Sharing) ให้ชุมชนได้รับความเป็นธรรมหากมีการนำทรัพยากรไปใช้ประโยชน์ทางเศรษฐกิจ</li>\n</ul>\n<p dir=\"ltr\"><strong>2. ปฏิรูปผังเมืองและการประเมินผลกระทบ (EIA)</strong></p>\n<ul>\n<li dir=\"ltr\">กำหนดให้การพัฒนาผังเมืองและโครงสร้างพื้นฐานต้องคำนึงถึงความหลากหลายทางชีวภาพเป็นลำดับแรก</li>\n<li dir=\"ltr\">ปฏิรูปกระบวนการ การประเมินผลกระทบสิ่งแวดล้อม (Environmental Impact Assessment - EIA) โดยต้องพิจารณาผลกระทบต่อความหลากหลายทางชีวภาพอย่างเข้มข้น และให้ประชาชนมีส่วนร่วมในการศึกษาอย่างแท้จริง</li>\n</ul>\n<p dir=\"ltr\"><strong>3. ยกระดับการจัดการพื้นที่อนุรักษ์</strong></p>\n<ul>\n<li dir=\"ltr\">ระบบลาดตระเวนเชิงคุณภาพ (Smart Patrol): เพิ่มงบประมาณ อุปกรณ์ และสวัสดิการทีมพิทักษ์ป่าและทีมดับไฟป่า</li>\n<li dir=\"ltr\">การฟื้นฟูและบริหารจัดการ: ฟื้นฟูระบบนิเวศริมน้ำ กำหนด ขีดความสามารถในการรองรับ (Carrying Capacity) สำหรับการท่องเที่ยว และปล่อยสัตว์ป่าคืนสู่ธรรมชาติอย่างถูกต้องตามหลักวิชาการ</li>\n<li dir=\"ltr\">เคารพสิทธิชุมชน: จัดการพื้นที่อนุรักษ์โดยไม่ละเมิดสิทธิของชุมชนดั้งเดิม และส่งเสริมการจัดการร่วมระหว่างรัฐและประชาชน</li>\n</ul>\n<p dir=\"ltr\"><strong>4. เกษตรหลากหลายสร้างรายได้ยั่งยืน</strong></p>\n<ul>\n<li dir=\"ltr\">สนับสนุนเกษตรกรให้ทำเกษตรผสมผสาน (เช่น ปลูกพืชแซมป่า) และส่งเสริมการตลาดพืชพื้นบ้านหายาก</li>\n<li dir=\"ltr\">การประกันผลตอบแทน: ประกันรายได้ 500-1,000 บาท/เดือน ผ่านการรับซื้อผลผลิตเข้าสู่โครงการอาหารในโรงเรียนและศูนย์ดูแลผู้สูงอายุ</li>\n</ul>\n<p dir=\"ltr\"><strong>5. จูงใจภาคเอกชนด้วยมาตรการภาษี (Negative Land Tax)</strong></p>\n<ul>\n<li dir=\"ltr\">ลดหย่อนภาษีที่ดินและสิ่งปลูกสร้างให้กับพื้นที่เอกชนที่ให้บริการทางระบบนิเวศ (เช่น สวนสมรม หรือพื้นที่ซับน้ำ)</li>\n<li dir=\"ltr\">พัฒนา ดัชนีความหลากหลายทางชีวภาพ (Biodiversity Index) ร่วมกับนักศึกษาและชุมชนเพื่อติดตามผลการอนุรักษ์ในพื้นที่เอกชน</li>\n</ul>\n<p dir=\"ltr\"><strong>6. ฟื้นคืนธรรมชาติสู่เมือง (Urban Rewilding)</strong></p>\n<ul>\n<li dir=\"ltr\">ใช้ การแก้ปัญหาโดยอาศัยธรรมชาติเป็นพื้นฐาน (Nature-based Solutions - NbS) ในการออกแบบเมือง เช่น สวนรับน้ำหรือพื้นที่หน่วงน้ำ เพื่อลดอุทกภัยและลดโดมความร้อน</li>\n<li dir=\"ltr\">สนับสนุนกิจกรรมทางธรรมชาติที่สร้างสรรค์ เช่น การอาบป่า (Forest Bathing) และการดูนกดูนากในเขตเมือง</li>\n</ul>\n<p dir=\"ltr\"><strong>7. จัดการชนิดพันธุ์ต่างถิ่น (Alien Species) อย่างจริงจัง</strong></p>\n<ul>\n<li dir=\"ltr\">สร้างระบบขึ้นทะเบียนและจดแจ้งชนิดพันธุ์ต่างถิ่นที่เข้มงวด</li>\n<li dir=\"ltr\">ควบคุมการนำเข้าและการเพาะเลี้ยง พร้อมมีหน่วยปฏิบัติการฟื้นฟูระบบนิเวศที่ถูกรุกรานโดยทันที</li>\n</ul>\n<p dir=\"ltr\"><strong>8. ยกระดับการศึกษาและบุคลากรด้านธรรมชาติวิทยา</strong></p>\n<ul>\n<li dir=\"ltr\">สื่อและหลักสูตรท้องถิ่น: สนับสนุนงบประมาณผลิตสื่อการเรียนรู้ที่อิงกับนิเวศในพื้นที่ โดยเน้นการเรียนรู้จากประสบการณ์ตรง (Experiential Learning) เช่น โครงงานนักสืบสายน้ำ เดินป่า และกิจกรรมศึกษาธรรมชาติ</li>\n<li dir=\"ltr\">พัฒนาวิทยากรผู้เชี่ยวชาญ: เสริมสร้างศักยภาพครูและวิทยากรด้านธรรมชาติวิทยาระดับพื้นที่ เพื่อเป็นที่ปรึกษาในการสร้างความเข้าใจเรื่องการอนุรักษ์และการใช้ประโยชน์ทรัพยากรอย่างยั่งยืน</li>\n<li dir=\"ltr\">บูรณาการทุกระดับ: เชื่อมโยงความรู้ด้านความหลากหลายทางชีวภาพเข้ากับระบบการศึกษาทั้งในและนอกระบบ ผ่านการทำโครงงานเชิงสำรวจในชั้นเรียนทุกระดับ</li>\n</ul>\n<p dir=\"ltr\"><strong>9. สร้างเส้นทางอาชีพและส่งเสริมการศึกษาธรรมชาติวิทยา</strong></p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\">ส่งเสริมการผลิตนักธรรมชาติวิทยาและนักนิเวศวิทยา ในทุกระดับการศึกษา (ปริญญาตรีถึงปริญญาเอก) ทั้งในสถาบันการศึกษา ในหน่วยงานที่เกี่ยวข้อง ในท้องถิ่น และในภาคเอกชน&nbsp;</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\">สนุนการศึกษาวิจัยเรื่องระบบนิเวศวัฒนธรรมที่รักษาความหลากหลายทางชีวภาพ โดยมุ่งหวังให้ประเทศไทยเป็นประเทศชั้นนำในงานด้านอนุรักษ์ระบบนิเวศและความหลากหลายทางชีวภาพในระดับภูมิภาค</p>\n</li>\n</ul>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">เพื่อให้การฟื้นฟูความหลากหลายทางชีวภาพเกิดขึ้นได้จริง จำเป็นต้องใช้กลไกการบริหารจัดการใน 4 ด้านหลัก ดังนี้:</p>\n<p dir=\"ltr\"><strong>1. กลไกทางกฎหมายและการกระจายอำนาจ</strong></p>\n<p dir=\"ltr\">เพื่อปลดล็อกให้ องค์กรปกครองส่วนท้องถิ่น (อปท.) สามารถดูแลทรัพยากรและจัดการผังเมืองได้:</p>\n<ul>\n<li dir=\"ltr\">แก้ไข พ.ร.บ.กำหนดแผนและขั้นตอนการกระจายอำนาจฯ พ.ศ. 2542: ถ่ายโอนอำนาจการจัดการทรัพยากรธรรมชาติให้ อปท. อย่างสมบูรณ์ เพื่อให้ออกข้อบัญญัติประกาศ \"เขตคุ้มครองความหลากหลายทางชีวภาพ\" ของตนเองได้</li>\n<li dir=\"ltr\">ปฏิรูป พ.ร.บ.การผังเมือง พ.ศ. 2562: กำหนดให้ \"ผังเมืองรวม\" ต้องมี แผนที่ความหลากหลายทางชีวภาพ (Biodiversity Map) เป็นองค์ประกอบบังคับ และให้อำนาจประชาชนร่วมกำหนดโซนนิ่ง (Zoning)</li>\n<li dir=\"ltr\">กฎหมายสิทธิชุมชน: ผลักดันกฎหมายรับรองสิทธิชุมชนในการจัดการป่าและทรัพยากร เพื่อลดความขัดแย้งในพื้นที่อนุรักษ์</li>\n<li dir=\"ltr\">แก้ไข พ.ร.บ.ภาษีที่ดินและสิ่งปลูกสร้าง พ.ศ. 2562: เพิ่มหมวด \"การใช้ประโยชน์ที่ดินเพื่อการอนุรักษ์\" เพื่อรองรับนโยบาย ภาษีที่ดินแบบติดลบ (Negative Land Tax) สำหรับเอกชนที่รักษาระบบนิเวศ</li>\n<li dir=\"ltr\">ออกระเบียบควบคุมชนิดพันธุ์ต่างถิ่น (Alien Species): ยกระดับกฎหมายควบคุมการนำเข้าและครอบครองสัตว์/พืชต่างถิ่นที่มีความเสี่ยงรุกราน พร้อมผลักดัน ร่าง พ.ร.บ.ความหลากหลายทางชีวภาพ พ.ศ. ... ให้ครอบคลุมประเด็นนี้</li>\n</ul>\n<p dir=\"ltr\"><strong>2. กลไกทางการเงินและการคลัง</strong></p>\n<p dir=\"ltr\">เปลี่ยนจากการ \"ขอความร่วมมือ\" เป็นการ \"สร้างแรงจูงใจ\" ด้วยมาตรการทางการเงิน:</p>\n<ul>\n<li dir=\"ltr\">งบประมาณฐานสมรรถนะ (Performance-Based Budgeting): จัดสรรงบอุดหนุนเฉพาะกิจให้ อปท. ที่มีการประกาศเขตคุ้มครองฯ และมีแผนงานอนุรักษ์ที่ชัดเจน</li>\n<li dir=\"ltr\">การตอบแทนคุณค่าของระบบนิเวศ (Payment for Ecosystem Services - PES): สร้างระบบตลาด คาร์บอนเครดิตภาคป่าไม้ หรือ Biodiversity Credit เพื่อให้ผู้ดูแลป่าต้นน้ำได้รับค่าตอบแทนจากภาคธุรกิจ</li>\n<li dir=\"ltr\">การจัดซื้อจัดจ้างสีเขียว (Green Procurement): ออกระเบียบกรมบัญชีกลางให้หน่วยงานรัฐซื้อวัตถุดิบจากเกษตรอินทรีย์ในพื้นที่ได้โดยตรง ในราคาประกันที่สูงกว่าตลาด</li>\n<li dir=\"ltr\">กองทุนฟื้นฟูระบบนิเวศ: จัดตั้งกองทุนตามหลักการ ผู้ก่อมลพิษเป็นผู้จ่าย (Polluter Pays Principle - PPP) ภายใต้ พ.ร.บ.ความหลากหลายทางชีวภาพฯ เพื่อใช้ในการฟื้นฟูธรรมชาติ (Rewilding)</li>\n</ul>\n<p dir=\"ltr\"><strong>3. กลไกการบริหารจัดการและเทคโนโลยี</strong></p>\n<ul>\n<li dir=\"ltr\">ยกระดับ Smart Patrol: ลงทุนในระบบ กล้องดักถ่ายอัตโนมัติ (Network Centric Anti-Poaching System - NCAPS) และโดรนลาดตระเวน พร้อมเพิ่มสวัสดิการและประกันชีวิตให้เจ้าหน้าที่พิทักษ์ป่า</li>\n<li dir=\"ltr\">ฐานข้อมูล Big Data แห่งชาติ: เชื่อมโยงข้อมูลความหลากหลายทางชีวภาพจากท้องถิ่นและนักวิชาการเข้าสู่ส่วนกลาง เพื่อประกอบ รายงานการประเมินผลกระทบสิ่งแวดล้อม (EIA)</li>\n<li dir=\"ltr\">มาตรฐานงานโยธาเพื่อธรรมชาติ (NbS Standards): กำหนดมาตรฐานก่อสร้างใหม่ เช่น ถนนน้ำซึมผ่านได้ และ สวนรับน้ำ (Rain Garden) เพื่อลดปัญหาน้ำท่วม</li>\n<li dir=\"ltr\">หน่วยปฏิบัติการ Alien Species: ตั้งหน่วยเฉพาะกิจที่มีอำนาจและงบประมาณในการกำจัดพันธุ์ต่างถิ่นรุกรานได้ทันทีโดยไม่ต้องรอกระบวนการล่าช้า</li>\n</ul>\n<p dir=\"ltr\"><strong>4. กลไกการศึกษาและพัฒนาบุคลากร</strong></p>\n<ul>\n<li dir=\"ltr\">หลักสูตรท้องถิ่นศึกษา: เปิดช่องให้โรงเรียนสร้างหลักสูตรที่เรียนรู้จากบริบทนิเวศและป่าชุมชนในพื้นที่จริง</li>\n<li dir=\"ltr\">กำหนดตำแหน่งวิชาชีพ: ให้ ก.พ. กำหนดตำแหน่ง \"นักนิเวศวิทยา\" หรือ \"นักธรรมชาติวิทยา\" เป็นวิชาชีพเฉพาะที่มีความก้าวหน้าในสายงานราชการและท้องถิ่น</li>\n<li dir=\"ltr\">ทุนวิจัยมุ่งเป้า: จัดสรรทุนวิจัยด้าน อนุกรมวิธาน (Taxonomy) และความหลากหลายทางชีวภาพผ่านกองทุนส่งเสริมวิทยาศาสตร์ วิจัยและนวัตกรรม เพื่อสร้างองค์ความรู้พื้นฐานให้ประเทศ</li>\n</ul>\n<p>&nbsp;</p>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}