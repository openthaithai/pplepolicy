{
  "policy": {
    "id": 137,
    "slug": "C-5-4-03",
    "type": "File",
    "title": "พัฒนาเกษตรไทยด้วยเกษตรกรรุ่นใหม่ (Young Smart Farmers) ",
    "parentLevel1": {
      "id": 11,
      "slug": "C",
      "title": "คุณภาพชีวิต"
    },
    "parentLevel2": {
      "id": 20,
      "slug": "C-5",
      "title": "เกษตร"
    },
    "parentLevel3": {
      "id": 90,
      "slug": "C-5-4",
      "title": "การพัฒนาผู้ประกอบการ/ผู้ให้บริการทางการเกษตรรุ่นใหม่"
    },
    "summary": "หนุนงบ YSF จังหวัดละ 20 ล้าน เป็นแกนหลักใช้ดิจิทัลเฝ้าระวังภัย แปรรูปสินค้า และปั้นคนรุ่นใหม่ 1 หมื่นคน เพื่อพลิกโฉมเกษตรไทยให้ทันสมัยยั่งยืน",
    "budgetAmount": null,
    "timelineYears": null,
    "image": "6f842048-556b-452e-b2f1-653ef77f95c2",
    "contentBlocks": [
      {
        "title": "ทำไมต้องแก้ปัญหา (WHY)",
        "content": "<p dir=\"ltr\">ท่ามกลางความเปลี่ยนแปลงของโครงสร้างประชากรและเทคโนโลยีในภาคการเกษตร<strong> \"เกษตรกรรุ่นใหม่\" </strong>หรือ Young Smart Farmers (YSF) ถือเป็นทรัพยากรบุคคลที่มีความสำคัญอย่างยิ่งในการพลิกโฉมภาคเกษตรไทยให้ทันสมัย&nbsp;</p>\n<p dir=\"ltr\">อย่างไรก็ตาม ที่ผ่านมาศักยภาพของ YSF ยังไม่ได้รับการสนับสนุนอย่างเต็มที่ พรรคประชาชนจึงได้นำเสนอนโยบายที่มุ่งเน้นการสร้างบทบาทและสนับสนุนให้เครือข่าย YSF ในแต่ละจังหวัดก้าวขึ้นมาเป็นกำลังสำคัญในการขับเคลื่อนการพัฒนาเกษตรในระดับพื้นที่อย่างเป็นรูปธรรม</p>\n<p dir=\"ltr\">แม้ว่าหน่วยงานราชการจะมีโครงการพัฒนา Young Smart Farmers มาอย่างต่อเนื่องหลายปี แต่ในทางปฏิบัติ YSF กลับยังไม่ได้รับการส่งเสริมบทบาทจากภาครัฐเท่าที่ควร ทั้งที่กลุ่มคนเหล่านี้มีศักยภาพสูงในการปรับเปลี่ยนภาคเกษตรของไทยไปสู่ความทันสมัย มีความเข้าใจในเทคโนโลยี และที่สำคัญคือมีความใกล้ชิดกับเกษตรกรในพื้นที่มากกว่ากลไกราชการส่วนกลาง</p>\n<p dir=\"ltr\">นโยบายนี้จึงมีวัตถุประสงค์หลักเพื่อ<strong> \"สร้างบทบาทที่ชัดเจนและเป็นรูปธรรม\" </strong>ให้กับ YSF ในการเป็นกลไกกลางระดับจังหวัด เพื่อเชื่อมประสานนโยบายสู่การปฏิบัติจริง แก้ไขปัญหาปากท้องของเกษตรกร และยกระดับขีดความสามารถในการแข่งขันของสินค้าเกษตรในแต่ละจังหวัด</p>\n<p>&nbsp;</p>"
      },
      {
        "title": "เราจะทำอะไร (WHAT)",
        "content": "<p dir=\"ltr\">นโยบายนี้มุ่งเน้นการมอบหน้าที่และทรัพยากรให้ YSF ทำหน้าที่เป็นศูนย์กลางใน 4 ภารกิจหลัก ได้แก่ (1) ดิจิทัลทางการเกษตรและการเฝ้าระวังภัย (2) การให้คำแนะนำและประสานงานผู้ให้บริการรุ่นใหม่ (3) การแปรรูปสินค้าเกษตร และ (4) การเปิดตลาดสินค้าเกษตร โดยมีรายละเอียดการดำเนินงานดังนี้</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การติดตามนโยบายและแก้ปัญหา</strong>: จะมอบงบประมาณและกำหนดบทบาทหน้าที่ที่ชัดเจนให้ YSF ในแต่ละจังหวัด ทำหน้าที่ติดตามผลการดำเนินนโยบายต่างๆ ช่วยส่งข้อมูลสู่ระบบเตือนภัยในภาคเกษตรทั้งการเตือนภัยผลผลิตและราคา และเตรียมการรับมือปัญหาเร่งด่วน โดยเฉพาะปัญหาราคาสินค้าตกต่ำ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การใช้เทคโนโลยีติดตามผล</strong>: ให้ YSF เป็นแกนหลักในการใช้งานแอปพลิเคชันเพื่อติดตามการดำเนินนโยบายสำคัญ เช่น การวิเคราะห์ค่าดิน นโยบายข้าวลดโลกร้อน และการบริหารจัดการเครื่องจักรกลการเกษตร</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การพัฒนาผู้ประกอบการรุ่นใหม่</strong>: ให้ YSF ร่วมเป็นแกนหลักในการพัฒนาหลักสูตรสำหรับสร้าง \"ผู้ประกอบการและผู้ให้บริการทางการเกษตรรุ่นใหม่\" รวมถึงช่วยวิเคราะห์ความเป็นไปได้ในการขอสินเชื่อเพื่อการลงทุน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การแปรรูปและบริหารจัดการผลผลิต</strong>: ให้ YSF ในแต่ละจังหวัดทำหน้าที่บริหารจัดการการแปรรูปสินค้าเกษตรที่เป็นผลผลิตหลักของจังหวัด เพื่อดูดซับอุปทานส่วนเกินและป้องกันปัญหาราคาตกต่ำในช่วงฤดูกาลเก็บเกี่ยว</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การจัดการตลาด</strong>: ให้ YSF เป็นผู้จัดกิจกรรมเปิดตลาดสินค้าเกษตร ทั้งในระดับจังหวัด ระดับประเทศ และอาจขยายผลถึงระดับต่างประเทศในบางกรณี</p>\n</li>\n</ul>\n<p>&nbsp;</p>"
      },
      {
        "title": "ทำอย่างไรให้สำเร็จ (HOW)",
        "content": "<p dir=\"ltr\">กลไกการขับเคลื่อนนโยบายนี้อาศัยการ<strong> \"จัดสรรงบประมาณตรงสู่จังหวัด\"</strong> เพื่อสนับสนุนการทำงานของเครือข่าย YSF โดยกำหนดกรอบ<strong>วงเงินงบประมาณ &nbsp;20 ล้านบาทต่อจังหวัด</strong> โดยงบประมาณดังกล่าวจะถูกนำไปใช้ในกิจกรรมต่างๆ ดังนี้</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>งบประมาณสำหรับการติดตามเกษตรกร</strong>: สนับสนุนค่าใช้จ่ายในการลงพื้นที่ติดตามและดูแลเกษตรกรรายย่อย (ตัวอย่างเช่น 100 บาท/ราย)</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>งบประมาณสำหรับการจัดกิจกรรมและฝึกอบรม</strong>: สนับสนุนการจัดฝึกอบรมเพื่อพัฒนาศักยภาพผู้ประกอบการและเครือข่าย (ตัวอย่างเช่น 800 บาท/ราย)</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>งบประมาณสำหรับการแปรรูป</strong>: ใช้สำหรับการสำรวจความพร้อมและเตรียมการแปรรูปผลผลิตในจังหวัด เพื่อรองรับช่วงผลผลิตล้นตลาด</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>งบประมาณกิจกรรมรายครั้ง</strong>: สนับสนุนการจัดกิจกรรมส่งเสริมการตลาดและการพัฒนาอื่นๆ ตามความเหมาะสมของพื้นที่<br><br></p>\n</li>\n</ul>\n<p dir=\"ltr\">โดยสามารถสรุปขั้นตอนการดำเนินงานได้ดังนี้:</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การจัดตั้งและจัดสรรงบประมาณ</strong>: จัดสรรงบประมาณโดยเฉลี่ย 20 ล้านบาทให้แก่เครือข่าย YSF ในแต่ละจังหวัด พร้อมกำหนดตัวชี้วัดและพื้นที่เป้าหมาย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การสร้างเครือข่ายและติดตามผล</strong>: YSF ในพื้นที่จะลงพื้นที่เพื่อติดตามเกษตรกรที่เข้าร่วมโครงการต่างๆ ของรัฐ ผ่านการใช้งานแอปพลิเคชันและเทคโนโลยีดิจิทัล เพื่อรวบรวมข้อมูลปัญหาและข้อเสนอแนะ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การพัฒนาศักยภาพ</strong>: จัดอบรมและสร้างผู้ประกอบการเกษตรรุ่นใหม่ และผู้ให้บริการเครื่องจักรกลการเกษตร โดย YSF รุ่นพี่ทำหน้าที่เป็นพี่เลี้ยง (Mentor) และช่วยกลั่นกรองแผนธุรกิจ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การเตรียมความพร้อมรับมือฤดูกาลผลิต</strong>: ก่อนถึงฤดูเก็บเกี่ยว YSF จะสำรวจข้อมูลปริมาณผลผลิตและเตรียมแผนการแปรรูป รวมถึงประสานโรงงานแปรรูปในเครือข่าย</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>การบริหารจัดการตลาด</strong>: ดำเนินการจัดกิจกรรมตลาดนัดสินค้าเกษตร หรือจับคู่ธุรกิจ (Business Matching) เพื่อระบายผลผลิตและสร้างรายได้ให้แก่เกษตรกรในเครือข่าย</p>\n</li>\n</ul>\n<p dir=\"ltr\">ตั้งเป้าหมายความสำเร็จของนโยบายนี้ภายในระยะเวลา 2 ปี ดังนี้</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างความเข้มแข็งของเครือข่าย YSF</strong>: เครือข่าย YSF มีความพร้อมและเข้มแข็งในการเป็นกลไกช่วยผลักดันนโยบายเกษตรในทุกจังหวัด</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างระบบติดตามประเมินผล</strong>: มีระบบการติดตามและประเมินผลที่สามารถระบุจุดแข็งและจุดอ่อนของการดำเนินนโยบายในแต่ละจังหวัดได้อย่างชัดเจน</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างคนรุ่นใหม่</strong>: สร้าง YSF รุ่นใหม่เพิ่มขึ้น ไม่น้อยกว่า 10,000 คน ทั่วประเทศ</p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>สร้างผู้ประกอบการใหม่</strong>: สร้างผู้ประกอบการรุ่นใหม่ 10,000 คน และผู้ให้บริการทางการเกษตรรุ่นใหม่ 10,000 คน ที่มีศักยภาพในการลงทุนเพื่อเพิ่มขีดความสามารถในการแข่งขัน</p>\n</li>\n</ul>\n<p dir=\"ltr\">งบประมาณในการดำเนินการ 2 ปี&nbsp;</p>\n<ul>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong>จำนวนพื้นที่เป้าหมาย: 77 จังหวัด </strong></p>\n</li>\n<li dir=\"ltr\" aria-level=\"1\">\n<p dir=\"ltr\" role=\"presentation\"><strong id=\"docs-internal-guid-fadf9e13-7fff-6c7f-7b25-e55c65592d0c\">งบประมาณต่อปี: ประมาณ 1,540 ล้านบาท </strong>( 20 ล้านบาท x 77 จังหวัด) รวมงบประมาณในการดำเนินการ 2 ปี ประมาณ 3,080 ล้านบาท</p>\n</li>\n</ul>"
      }
    ],
    "tags": [],
    "extraImages": [],
    "relatedPoliciesLevel4": [],
    "relatedPoliciesLevel3": []
  },
  "level": 4
}